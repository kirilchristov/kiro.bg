---
categories:
  - Buddies
  - Kiro.bg presents
  - Видео
date: '2012-03-26T00:00:00.000Z'
language: BG
slug: /?p=1837
title: 'Audio,Video, Steffen! Вземи гений в екипа си! '
published: true
summary: ''
id: 2012-03-26-audiovideo-steffen-vzemi-geniy-v-ekipa-si-
---

Стефан е мултифункционална креативна единица. Самоук гений, социопат и мега мил пич. Казвам ви най-лошото в началото, за да няма после "ама ти не каза, че има татуирана медуза на задника". Занимава се "любителски" с музика, аудио и видео, режисура, монтаж и всички съпътстващи аудио/видео дейности. Освен това е мега умен. Работил е при мен като редактор и момче за всичко в mp3.bg и може да инжектира тънка ирония дори в новина за Устата и Софи Маринова, без Устата и Софка дори да се усетят. Причината да пиша това е, че не мога да оставя гениите да седят без работа и искам някой, който може да намери приложение на таланта му да го вземе в екипа си, където Стефчо ще експлодира и ще ви върне всяка една вложена стотинка в хартиени, шумящи левове. Направи услуга на света, изхвърли некадърника от екипа си (някой като мен) и наеми Стефан. Понеже напоследък Стефчо си седи вкъщи, забелязвам, че често композира за бандата си Shemale Zero или един от десетките му други проекти (какво ще кажете за името Депресия Иванова, а, а? ) Можете да видите какво прави в собствената си спалня превърната в грийн бокс по-долу, въоръжен с подръчни хардуер и софтуер. Cost: 0,00 BGN. За по-заинтересуваните, изтеглете си [CV-то на Стефан](http://kiro.bg/wp-content/uploads/2012/03/CV-Stefan-Stoev.pdf "CV Стефан Стоев") или ми пишете на формата за контакти в блога. Светът ще ви благодари. Аз също. Стефан е социопат, но мисля, че и той ще е доволен.

[vimeo](https://vimeo.com/38724530)

[vimeo](https://vimeo.com/17917781)

[vimeo](https://vimeo.com/35527688)
