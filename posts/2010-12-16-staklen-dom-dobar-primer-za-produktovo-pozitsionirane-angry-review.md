---
categories:
  - Kiro.bg presents
  - Реклама
date: '2010-12-16T00:00:00.000Z'
language: BG
slug: /?p=1034
title: Стъклен Дом – „добър“ пример за продуктово позициониране (Angry review)
published: true
summary: ''
id: 2010-12-16-staklen-dom-dobar-primer-za-produktovo-pozitsionirane-angry-review
---

Ще повърна. Не знам, защо продуцентите на Стъклен дом си мислят, че щом човек гледа техния сериал, трябва да е задължително прост (макар да не съм сигурен още, нормално ли е аз да гледам сериали). Все едно гледаме час и половина рекламен блок от един клип. 

![никотинел](https://raw.githubusercontent.com/kirilchristov/blog_images/main/2010/12/nikotinel1.jpg)

 Говоря за продуктовото позициониране или онова уж небрежно показване на продукти, толкова небрежно все едно да се напикаеш на първа среща с мацка и да се правиш, че нищо не се е случило. Още от Мисия Лондон имам забележки, но този път става прекалено. Кога например в живота сте употребявали съчетанието „Кока Кола“. Само когато ви предложат Пепси и искате да подчертаете, че държите на друго. Във всички случаи си поръчваме „Една кола, моля“. Обаче вече няколко епизода всички пият „Кока Кола“ от кенчета с надписи обърнати към камерата. Chio позиционирането е още по-нелепо. Седи си лошия пич в бара и повежда следния разговор: - Една бира – казва Лошия - Ок - казва барманката - И един чипс – пак той - Какъв ? – пита тя - Чио – отговаря той Добре бе, но в нормалния живот истинския пич не държи каква марка чипс яде. Той обаче държи каква бира пие. Пичът не пие всякаква пенлива течност. Той си има любими марки. Само леймърите и някои мацки пият каквото им предложат. Отделно няма епизод, в който някой да не вади продукт на Чио пред камерата. Никотинел. Идва ми да сменя канала. Откакто Гала отказваше цигарите с никотнови лепенки ми е писнало да слушам за тях. Ето, че от самото начало на незнам си кой епизод Ставрев се хваща на бас със жена си, че няма да пушат. Веднаха светнах, че това ще е реклама с времетраене един епизод. Така и стана. Само, че е жалко да подчиняваш целия сценарий заради спонсор. Придрайфах вече.

![никотинел](https://raw.githubusercontent.com/kirilchristov/blog_images/main/2010/12/nikotinel2.jpg)


Lidl. Ок, това е евтин магазин, където люлнските баби се бият да си купят банани по „триесе“ стотинки. Не мога да разбера, защо Елена (Яна Маринова), която играе богатата разглезена кучка в сериала пазарува там. Или това е идеята на бранда. Богатите хора, които имат шофьори и дори не се возят в таксита пазаруват сами в Lidl с бабите. Аре, бе. Гочев, Митовски! Ще станете като „Каналето“ така. Или това ви е целта? _Снимки: btv webplayer screenshots_
