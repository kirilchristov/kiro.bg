---
categories:
  - 'Отдел: Лична Драма'
date: '2009-07-23T00:00:00.000Z'
language: BG
slug: /?p=316
title: Destroy everything you love
published: true
summary: ''
id: 2009-07-23-destroy-everything-you-love
postImage: >-
  https://raw.githubusercontent.com/kirilchristov/blog_images/main/2009/07/IMG_0280.jpg
---

(писано отдавна, постнато днес) Денят след. Вчера бе фаталния ми. Сряда 15-и. Всеки път ми се случва нещо много гадно като някой да умре, някой да ме зареже, да си счупя крак или да ме изхвърлят от даскало. Днес вече е четвъртък и проклятието се е завърнало. Веднъж забравих да си погледна календара и да допусна грешката да не бъда предпазлив. За разлика от друг път, когато се разделям с човек, този път се чувствам наистина тъпо. Оглеждам се и няма кой или какво да обвиня освен себе си. Мисля че страдам от синдрома на скорпиона. Убий всичко което обичаш и остани да изстрадаш загубата. 

![IMG_0280](https://raw.githubusercontent.com/kirilchristov/blog_images/main/2009/07/IMG_0280.jpg)

 Подлях си вода сам и не искам да влизам в подробности, но останах ужасно впечатлен как се преметнах собственоръчно. Дори и не подозирах, че мога да си извъртя такъв номер. Май придобивам втора личност, която много добре се справя със заблудата на първата. Има два начина да реагираш на зарязване. Единият е да влезеш във facebook и да си сложиш статус на мъртвец, така че всеки да е съпричастен към мъката ти. Започваш да постваш гробовни напеви и песнопения изровени от youtube, предричаш края на света или поне твоя собствен и заклеймяваш, че любовта е свършена и вече няма да се случи, поне не на теб. Странно, но тя се случва на всикчи останали. Другият начин е да осъзнаеш, че си пълен ръб и е съвсем логично момичето да те зареже, след като се е запознало добре с твоята природа. Хах, исках да имам силен нрав примерно на лъв, но звездите са ме пръкнали в студена ноемврийска нощ, в зодиака на черния скорпион в асцендента на Дева. И то от семейство на скорпиони. Истинско малко зло с черна киселинна кръв и зли помисли. Моят знак е вода - разбирай студено и тъмно място като за хлебарка. Повелител ми е Марс - до ден днешен мразя това десертче, но за сметка на това мога да поведа война с всеки. Толкова с хороскопа. Ние сме лоши хора. Повечето от нас. Не правим нищо, с което да помагаме светът да стане по-добър. Аз специално му помагам да стане дори по-лош. Шегата настрана - кое е най-гадното нещо, което сте причинявали на човек. Да видиш как погледа му се счупва и дъхът му спира в резултат на ваше действие. Как убиваш нещо добро. Да бъдеш минуса на този красив розов свят. Балансьора. Лошия във филмите. Ние сме като троянски коне. Пускаш ни в сърцето си и там ти забиваме ножа. Имаш малко време да осъзнаеш как сме те прекарали и се питаш защо? Damn, ние никога не сме се замисляли. Просто имахме нужда да причиним малко зло. Мисията, която ни прошепваха гласовете в главата е изпълнена. Но няма никаква награда, а даже доста висока сметка за плащане. Тези проклети дяволчета inside my head. Извинявайте за натоварването.
