---
categories:
  - Малоумки
  - 'Отдел: Лична Драма'
date: '2008-12-17T00:00:00.000Z'
language: BG
slug: /?p=31
title: Основни минуси на карта VISA Classic от Пощенска банка
published: true
summary: ''
id: 2008-12-17-osnovni-minusi-na-karta-visa-classic-ot-poshtenska-banka
postImage: >-
  http://3.bp.blogspot.com/_x3M_abAXB6Y/SUi_XZBbUoI/AAAAAAAADVM/i7tXy5ykZtk/s320/kr-visa.jpg
---

В настоящия пост, смятм да изброя всички минуси на кредитната карта VISA CLASSIC. Т.е. ако сте се подлъгали по телевизионната реклама, да ви редупредя преди да се ядосате.


Тъй като имам 5 кредитни карти: 2 MasterCard, 2 Visa Classic и 1 Diners Club на различни банки мога да си извадя някакви заключения на база опита ми досега.

![](http://3.bp.blogspot.com/_x3M_abAXB6Y/SUi_XZBbUoI/AAAAAAAADVM/i7tXy5ykZtk/s320/kr-visa.jpg)


Лимит:


Пощенска банка не дават много. Тяхната карта е единствената, която е с лимит от 950 лв. Най-ниският лимит от всичките ми карти. Въпреки всичките ми кредити другите банки поне отпускат по и над 2000 лв.


Такса:


Още преди да ми дадат ПИН код и да ми активират услугата, от Пощенска ми звъннаха да преведа сумата от 45 лева годишна такса за 2008-а, при положение, че картата ми е издадена в края на ноември и активирана в средата на декември.


Т.е. и да искам не съм могъл да я ползвам. Много банки не начисляват такса първата година.


ПИН:


Говорейки за ПИН, трябва да ви кажа, че ПИН кодът на картите от Пощенска не може да се сменя. Трябва да го запомните колкото и нелогичен да е той. Да имам 1 карта разбирам, но ако имам 5?


Странно е как в другите банки, ПИН-ът може да се сменя, някъде безплатно, някъде срещу малка сума.


Когато звъннах да попитам как да сменя ПИН-а си, ми казаха: "Ами запишете си го на телефона!". Леле... ако искате и на картата да си го запиша... на гърба.


Електронно банкиране:


Докато в някои банки всяка карта си има собствена сметка (IBAN), в Пощенска банка всички карти са към един IBAN. Т.е. не мога да ползвам електронно банкиране, чрез което да си следя транзакциите онлайн.


Всеки път трябва да чакам печатно извлечение. Мерси.


Сигурност:


За разлика от картите издавани от ПИБ, тези на Пощенска банка не разполагат с чип, което ги прави в известна степен по-уязвими за крадците на информация. Имайки предвид, че не се сменя и ПИН кода, един служител на Пощенска с достъп до данните ми, може да направи какво ли не.


Служители идиоти:


Всеки път щом задавах въпрос относно картата си в някой от клоновете на Пощенска, служителките ми казваха да звънна на телефона на гърба на картата и да питам там.


Странно, но на гърба и няма никакъв телефон, а само адрес. Те след като работят с тези карти всеки ден не знаят ли?


Моето лично мнение - Ако е VISA, да не е от Пощенска банка
