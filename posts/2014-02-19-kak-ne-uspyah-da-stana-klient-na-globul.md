---
categories:
  - Kiro.bg presents
date: '2014-02-19T00:00:00.000Z'
language: BG
slug: /?p=2500
title: Как не успях да стана клиент на Глобул
published: true
summary: ''
id: 2014-02-19-kak-ne-uspyah-da-stana-klient-na-globul
postImage: >-
  https://raw.githubusercontent.com/kirilchristov/blog_images/main/2014/02/Screen-Shot-2014-02-19-at-5.19.36-PM.png
---

![Screen Shot 2014-02-19 at 5.19.36 PM](https://raw.githubusercontent.com/kirilchristov/blog_images/main/2014/02/Screen-Shot-2014-02-19-at-5.19.36-PM.png)

Изтича ми договора и защо не си сменя оператора да видя по-добре ли е, казвам си аз. Последните 3 години плащам сериозни пари на Мтел, може би Глобул ще за заинтересовани да ме придобият. В замяна очаквам нещо, поне малко по-добро. Значи имам съвсем минимални изисквания: iPhone 5s, нормална тарифа и лизинг. Може да е каже, че Мтел предлагат и трите, но нека видя Глобул. Понеже съм сдружник във фирма с 10 телефона в Глобул, решавам, че няма да е трудно. Влизам в офиса и любезно момиче ми обяснява, че:

1.  Мога да прехвърля картата си от Мтел, но няма да получа iPhone 5s, защото го няма за клиенти с под 12 карти на фирмата си.
2.  Клиенти до 10 карти се обслужват в офиса, а тези с над 12 в отдел корпоративни клиенти. Аз съм 11-ия в нашата фирма и никой отдел не ме иска.
3.  След като все пак корпоративни клиенти ме поемат, искат да прехвърля поне 4 номера от Мтел към тях, за да ми дадат специални условия за iPhone 5s. Питам имат ли неспециални. Имат, но жената не ги знае и ме прехвърля към отдел Клиенти.
4.  Отдел клиенти любезно ми казват, че с радост ще ме приветстват в мрежата на Глобул срещу 1500 лв за нов iPhone 5s. Не знаят дали е отключен или заключен. Трябва да проверят. В Мтел същия телефон без договор е 1333,25 лв. И за разлика от последните не предлагат лизинг. Тъпо.

Като цяло на въпроса ми ще получа ли по-добри условия от Мтел, никой не може да ми отговори. Отивам на крака и им предлагам 2 години от живота си, а те нямат оферта за мен.   Решението: Оставам в Мтел на безсрочен договор, докато някой оператор не се сети да предложи нещо свестно или самите Мтел предложат по-добри условия на бизнес клиентите си. Но пасивността на Глобул, определено няма да им помогне.
