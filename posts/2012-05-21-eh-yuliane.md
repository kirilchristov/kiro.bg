---
categories:
  - Kiro.bg presents
date: '2012-05-21T00:00:00.000Z'
language: BG
slug: /?p=1915
title: 'Ех, Юлиане...'
published: true
summary: ''
id: 2012-05-21-eh-yuliane
---

Юлиан Константинов пусна официално изявление как съм му счупил чистачките. Велико. Дори само аз си мисля, че съм бил ударен. Започнах да се чудя дали не съм се ударил сам.

> Официално изявление на г-н. Юлиан Константинов: Признавам – много драматично! Най-обикновеният гражданин (
> 
> **според него самия**
> 
> ) Кирил Христов се разхожда, вижда неправилно паркирал джип, прави забележка на собственика, за което получава арогантно поведение, счупени очила и (според него) юмрук! Я за по-драматично да извадим и някой призрак. Призракът на мутрите. Чудесно пък и още по-драматично – черни джипове, черни стъкла – кошмар! Каква е истината? Бях паркирал колата си пред детската градина и с жена ми отидохме да вземем 5-годишния ни син. Докато тя го обличаше, аз излязох да взема колата, която бях паркирал наблизо. Излизайки от градината, видях млад мъж – спортно облечен, да ми криви чистачките. Първо задната, после и предните две. Приближавайки се, естествено го попитах защо ми пипа колата. 
> 
> **Първото, за което бях информиран беше – „Аз тебе те познавам, но ти не знаеш кой съм!”**
> 
>  Стана ясно още, че има някакви забележки относно паркирането ми. Казах му, че въобще не ме интересува кой е – „
> 
> **само моля втори път да не ми пипа колата**
> 
> ”, тъй като има органи, които са упълномощени да регистрират нарушения, а той очевидно няма вид на такъв. Обърнах се и си тръгнах към колата, след което чух как той брутално ме напсува – подчертавам – 
> 
> **брутално**
> 
> . Бих цитирал думите му, но са твърди вулгарни, за да бъдат написани. Дали тогава са му паднали очилата – не знам. Само помня, как 
> 
> **той взе един огромен камък**
> 
>  и тръгна срещу мен, след като се бях качил в колата, как снимаше с телефона си и как се заканваше. Между другото, няколко часа по-късно, излизайки от киното, където бях с жена ми и двамата ми сина, се опитах да измия стъклото на колата, оказа се, че чистачките ми не работят. 
> 
> **Това е следствие от „безобидното” вдигане на чистачките.**
> 
>  В нито една държава от ЕС не може да стане подобна случка, защото хората знаят правата и задълженията си! Нито един европеец няма да криви чистачките на „неправилно” спрял автомобил, а ако е толкова съвестен ще информира своевременно органите на КАТ. Това е единственият начин на действие. Оставям настрана въпроса дали каруцарският стил на псуване е допустим. Не знам дали имам нещо общо със счупването на очилата на г-н Христов, но съм готов да му ги заплатя – дори в троен размер, естествено само, след като въпросният господин заплати ремонта на чистачките ми в специализиран сервиз. „Аз Не обичам България на Юлиан Константинов”, заяви Кирил Христов. Браво, г-н Христов, винаги е по-лесно да Не обичаш. И по-удобно. Аз пък, Обичам България, дори и с такива като Кирил Христов. Защото един Кирил Христов не е Българи и Слава Богу.


Ех, Юлиане. Не ти е лесно.
