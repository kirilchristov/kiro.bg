---
categories:
  - 'Отдел: Лична Драма'
date: '2008-12-23T00:00:00.000Z'
language: BG
slug: /?p=35
title: Киро с награда от министър
published: true
summary: ''
id: 2008-12-23-kiro-s-nagrada-ot-ministar
---

След като стана модерно ПР-те да се саморекламират, не мога да си позволя и аз да не кажа, някоя добра дума за себе си.


Нямам си циганка да ме хвали, нямам си личен ПР експерт, ще трябва сам да се заема с тази задача.


Вчера Киро бе възнаграден с грамота и материална награда от Министъра на Здравеопазването.


На церемонията Министърът говори за успехите на МЗ от изминалата година, а самото награждаване на Киро бе в последните секунди, сбито адски на бързо, което беше и добре.


Наградата е Full HD камерка Panasonic, което ме изкефи зверски плюс грамота, която ще бъде окачена в Бар Амстердам.


По-интересното е, че Министерството ме награди за [този разказ](http://kiro.bg/2008/12/blog-post_22.html). Което си е направо невероятно.


Аз действах на майтап, то пък взех че отнесох награда. Надявам се някой ден да снимам филм за женското здраве с нея.


Вечерта трябваше да ходя при Милен Цветков, но вместо 5 седях 15 минути в ефир и си мислех, че никога няма да свърши. Чувствам се пълен идиот и не искам да се гледам.


Сервитьорката в кафето на Нова е мръсница, а такситата до там и обратно са 20 кинта. Не са го измислили нещо както требва.
