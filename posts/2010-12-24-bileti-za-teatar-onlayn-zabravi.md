---
categories:
  - Малоумки
date: '2010-12-24T00:00:00.000Z'
language: BG
slug: /?p=1042
title: Билети за театър онлайн? Забрави!
published: true
summary: ''
id: 2010-12-24-bileti-za-teatar-onlayn-zabravi
---

Днес се опитах да си поръчам билети за театър онлайн от bgbileti.com. Честно казано по тромава регистрационна процедура не бях срещал наскоро. Ако се занимавате с електронна търговия, това е един изключително добър пример за DONT'S. След половинчасово лутане най-накрая им написах мейл, защото не издържах повече. Прилагам го тук, за да се запознаете с услугите им.

> Здравейте, опитах се да си поръчам билети през вашата система, но след 40 минути проблеми се отказах. Пиша ви от добри чувства, за да имате предвид какво количество клиенти вероятно губите. 1.Искам да си купя билет бързо онлайн. Защо тогава съм принуден да си купя за 20 лв карта (т.нар. Мултинет карта нещо, което не искам), която трябва да чакам да ми бъде доставена по куриер след няколко дни, чак след което ще мога да си поръчам билет. Нали идеята е всичко да стане веднага? 2.В случай, че не искам карта, ми се предлага опция да платя 1 лев за привилегията да си поръчам онлайн. Това е много удобно за мен, но трябва ли да става единствено през услугите на EBG. Да не говорим, че тяхната услуга е неудобна и отдавна съм се отказал да я ползвам. На всичкото отгоре, за забравена парола трябва да им звънна по телефона или да отида до офиса им, който днес на Коледа разбира се не работи (не че щях да отида). 3.При положение, че реших да използвам последната опция, в която да поръчам билет се оказва, че мога, но ще трябва да го чакам по куриер. Така билети на цена 32 лв, до вратата ми излизат на цена 45 лв (с вашата такса и куриерската услуга.) При това положение мога просто да си взема такси за двете посоки и да отида до театъра и няма да ми се налага да чакам. Какъв е смисълът да пазарувам онлайн, ако не можете да ми издадете електронен билет и трябва да плащам за куриер, когото не искам да ползвам. Пък и цената се увеличава чувствително с 30%. Просто ме отказвате от покупка. Според мен ще е цяло чудо, ако бизнес моделът ви работи. Ще се радвам да получа отговор. Този мейл ще публикувам на блога си kiro.bg, за да "запозная" и другите потребители с услугата ви. Също така обещавам да публикувам отговорът ви. Поздрави, Кирил Христов
