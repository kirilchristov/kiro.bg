---
categories:
  - PR
date: '2009-06-19T00:00:00.000Z'
language: BG
slug: /?p=268
title: Иван и Стани - тия пък ги бил предсказал Нострадамус
published: true
summary: ''
id: 2009-06-19-ivan-i-stani---tiya-pak-gi-bil-predskazal-nostradamus
postImage: >-
  https://raw.githubusercontent.com/kirilchristov/blog_images/main/2009/06/mime-attachment2.jpeg
---

Велики PR творения. Скоро ще напишем учебник, за това как НЕ се прави. От друга страна публиката, която ще се зарадва на следния материал би се зарадвала и на самия продукт. Става дума за прес съобщение свързано с новия албум на момчешкото дуо Ivan$Stani (Иван И Стани)\* , истински пир за сетивата. Нострадамус бил предсказал новия им албум... аз пък си мислех, че чакаме гей парада през юли.

**Откриха предсказание на Нострадамус за България!**

![mime-attachment2](https://raw.githubusercontent.com/kirilchristov/blog_images/main/2009/06/mime-attachment2.jpeg)

_Международна експедиция археолози откри древен папирус, в който Нострадамус е описал събитие, което ще се случи през месец Юни 2009 в България. Учените, изследвали документа са изумени от факта, че великият предсказател за първи път определя точното място и време на събитието. Ето какво е написал той: "През шестия месец на деветата година на двадест и първото хилядолетие в България ще се случи това, за което българите отдавна говорят и мечтаят – най - накрая душите им ще се изпълнят с радост, а сърцата им с гордост. Защото две момчета, две български момчета ще направят това за тях"._ _Вярно е! След едногодишно доброволно отшелничество, с много труд и любов, Ivan$Stani (Иван И Стани) осъществиха първата от големите си мечти - самостоятелен албум! "Нека вали" е вече факт и от месец Юни е на музикалния пазар! Радвайте се българи! Най - накрая получавате това, което отчаяно чакате - тринадесет български, авторски песни, които лесно ще запеете, текстове, които бързо ще запомните, защото това, за което говорят се е случвало и с вас, звук, какъвто не сте чували досега и изпълнение, каквото само Ivan$Stani могат! Албумът се издава и разпространява от "Рива саунд". Информация къде и как може да закупите "Нека вали" ще намерите на сайта [www.ivanistani.com](www.ivanistani.com)_ _Ivan\$Stani (Иван И Стани)_ - не мога да разбера от кога знакът "$" означава "и". Да не би да са объркали копчето от клавиатурата, а да са търсели "&".

![mime-attachment](https://raw.githubusercontent.com/kirilchristov/blog_images/main/2009/06/mime-attachment.jpeg)
