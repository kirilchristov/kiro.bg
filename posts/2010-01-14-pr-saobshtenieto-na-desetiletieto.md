---
categories:
  - PR
date: '2010-01-14T00:00:00.000Z'
language: BG
slug: /?p=616
title: PR съобщението на десетилетието
published: true
summary: ''
id: 2010-01-14-pr-saobshtenieto-na-desetiletieto
---

Първо чети, после ще ти говоря: _Красавица, бивша асистентка на Стивън Сегал, опита да се самоубие след депресия Мис Туризъм 2006 Анна-Мария Иванова опита да се самозапали с бензин Носителката на титлите Мис Туризъм 2006 и Мис Модел на България 2007 Анна-Мария Иванова се размина на косъм от самоубийство, след като опита да се запали с бензин близо да дома си в кв. Драгалевци, разказаха нейни съседи. След като купила туба бензин от близка бензиностанция, тя се качила в автомобила си – черно ауди, и опитала да се скрие в кварталните улички, за да залее колата с горивото и да я запали. Бдителни съседи обаче видели подготовката и хукнали да я спасяват от самоубийствения план. „В депресия съм от няколко дни! Не знам какво да правя”, казала пред комшиите си хубавицата, чието име е свързвано през годините с най-актуалните имена в бизнеса. При първото посещение на холивудския актьор Стивън Сегал в България преди около 5 г. Анна-Мария бе единствената, която бе одобрена от щатския му екип за негова лична асистенка в страната ни. „Тогава за първи път видях човек, който носи два часовника – на всяка ръка по един”, спомня си тя._ Настоящото го взех от моята приятелка [Красимира](http://krasitta.blog.bg/).
