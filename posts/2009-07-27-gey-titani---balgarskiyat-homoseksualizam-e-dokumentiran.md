---
categories:
  - PR
date: '2009-07-27T00:00:00.000Z'
language: BG
slug: /?p=319
title: Гей титани - българският хомосексуализъм е документиран
published: true
summary: ''
id: 2009-07-27-gey-titani---balgarskiyat-homoseksualizam-e-dokumentiran
---

Винаги съм очаквал Евгени Минчев или Сергей Станишев да напишат първата българска история на гей културата, но няма никой друг като Ицо Петроф. Ицо Петроф е Ицо Петроф.

![Petroff1](https://raw.githubusercontent.com/kirilchristov/blog_images/main/2009/07/Petroff1.JPG)

Ето едно пресче, без редакции, за забавление в понеделник сутрин:

**_ИЗЛИЗА НАЙ-СКАНДАЛНАТА КНИГА ЗА ХОМОСЕКСУАЛИСТИТЕ В БЪЛГАРИЯ!_**

_„ТАЙНИТЕ НА ГЕЙЕЛИТА В БЪЛГАРИЯ” ЗА ПЪРВИ ПЪТ РАЗКРИТИ ОТ ЛЕГЕНДАРНИЯ И СКАНДАЛЕН РОК-МУЗИКАНТ – ИЦО ПЕТРОФФ, В СЪАВТОРСТВО СЪС СВЕТЛАНА ТЕРЗИЕВА – СЕСИЛ!_ _СКАНДАЛНАТА КНИГА ЩЕ БЪДЕ РАЗПРОСТРАНЯВАНА И ПО СВЕТА!_ _Точно на 5 август 2009 г. излиза първата книга посветена на Хомосексуалистите в Бългрия! Тя ще бъде издадена от „Интермедия Груп” в значителен тираж, който засега няма да бъде огласяван. Книгата наречена „Тайните на гейелита в България” е дело на легендарния и колоритен рок-музикант Ицо Петрофф /автор на музика и текстове и изпълнител на рок-музика, а в последните години мениджър и председател на „Мusic Stars”! – б. а./, в съавторство със Светлана Терзиева – Сесил /Тв водещ, актриса и ПР – б. а./!_ _В книгата са преплетени, не самоцелни и търсещи евтина сензация скалъпени приказки от „1001” нощи, а reality-истории свързани с бележити личности, но и техния принос в културния и обществен живот на България. Действителната идея на Ицо Петрофф е чрез похватите на масовата култура да припомни на българите по света и у нас за бележити и легендарни личности като Георги Парцалев, Емил Димитров, Чавдар Драгойчев, Леа Иванова и Еди Казасян, Лили Иванова, Генко Генов, Атанас Баев, Людмила Живкова, проф. Владо Каракашев и още много други, избутани в кюшето на забравата и незнанието на днешното турбо - чалга - фолк поколение!_

![Petroff3](https://raw.githubusercontent.com/kirilchristov/blog_images/main/2009/07/Petroff3.JPG)

_Разбира се не са забравени и знаковите фигури на нашумели подземни босове, част от съвременната история на БГ!_ _Целта на издатели и автори е книгата да бъде разпространявана не само у нас, но и по света! Вече са направени заявки за значителен тираж в Канада, Англия и Америка от българската диаспора там! Интереса от страна на емигрантите извън България продължава!..._
