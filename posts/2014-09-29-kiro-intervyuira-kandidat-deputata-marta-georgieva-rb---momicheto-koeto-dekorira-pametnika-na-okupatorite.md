---
categories:
  - Kiro.bg presents
date: '2014-09-29T00:00:00.000Z'
language: BG
slug: /?p=2630
title: >-
  Киро интервюира кандидат-депутата Марта Георгиева (РБ) - момичето, което
  декорира паметника на окупаторите
published: true
summary: ''
id: >-
  2014-09-29-kiro-intervyuira-kandidat-deputata-marta-georgieva-rb---momicheto-koeto-dekorira-pametnika-na-okupatorite
postImage: >-
  https://raw.githubusercontent.com/kirilchristov/blog_images/main/2014/09/km-copy_Snapseed.jpg
---

![Kiro s Marta Georgieva](https://raw.githubusercontent.com/kirilchristov/blog_images/main/2014/09/km-copy_Snapseed.jpg)

 Винаги съм искал да направя интервю с политик, в което да си говорим за нормални неща и да не теглим локуми. Интервю, в което мога да питам нещата, които си искам, по начина, по който си искам. Марта Георгиева е кандидат депутат от Реформаторския блок, мой връстник и човек, за когото вярвам, че е от нормалните млади хора, които заслужават да влязат в парламента. Щото нали ако разчитаме на социалистическата младеж, по добре да емигрираме сега. 

**Мисля, че трябва да започнем леко сериозно. Колко пари ви дадоха американците, Сорос и другите про-западни сили? Ще стигнат ли да ми платиш за това интервю?**

 Пари няма, няма и за подкуп. Това е положението. Както се казва – пари няма, ама действаме! 

**Защо никога не разбирам какво говорят българските политици (без Тато и Бойко, щото те са от народа, нали)? Като решиш да ставаш депутат минаваш ли през някакъв специален курс за конспиративна реч?**

 При нас, реформаторите, няма курсове, няма опорни точки, няма я „грижата” за „социалистическата младеж”. За да разбереш българските политици, трябва да имаш поне две взаимноизключващи се уши. С едното да слушаш ченгета и комуноиди, и от него(тях) да не очакваш нищо добро, и второ, с което да чуваш истинските политици. Първите гърмят без цензура по всички зрителни и звукови вълни, за да чуе вторите човек трябва да се напрегне. Не се разбира и една част от политиците, защото няма какво да кажат, има и други които говорят просто, но лъжат. Е, има и политици, които има какво да кажат, но го казват скучно…. **Дай да си го кажем честно. Народът смята повечето политици за страшни тъпаци, как ще преборите този имидж - на скучни костюмирани ръбове?** Като предложим на народа избор от нетъпаци. И вече той решава дали ще прати да го представляват тъпаците, които владеят медиите, банките, институциите, църквата, липсата на здравеопазване, липсата на образование, Биг Брадър или нетъпаците, в които вижда себе си. Политиката не е най-голямата забава, напротив тя е сериозна и отговорна работа, която хората са те пратили да вършиш за тях. И въпреки това, макар и отговорно, не винаги човек трябва да се приема твърде насериозно. Аз съм всичко друго, но не и скучен костюмиран ръб. За закриване на кампанията ми на закрито мой много талантлив приятел прави stаnd up комедия под заглавие „Пази главата” - като се изправяш, да пазиш главата все пак! **Аз доста ненавиждам комунисти. Как ще издържиш всеки ден да се разминаваш с клетите червени отрепки по коридорите на парламента и да си мила с тях? Каква е тайната ти сила?** Аз няма да правя мили очи на комунистите. Твърдо и неагресивно ще ги правя смешни. 

**#КОЙ ще е звездата на новия парламентарен сезон? Барека, Волен, Лютфи, Бойко, някой нов, за когото не подозираме? Има ли някакъв нов фаворит, чиято звезда ще изгрее скоро?**

 През новия парламентарен сезон, за първи път, заради преференциалния вот, звездите ги определят гласоподавателите. В този смисъл , дано да има повече неподозирани звезди като противовес на „петолъчките” . Тогава последните ще видят звезди посред парламентарен ден! **Какво ново ще внесеш в парламента, при тия костюмирани чичаци, за да промениш нещата?** Себе си! И чрез мен хората като теб, които задават въпроси и стигат докрай , за да получат отговори. Ще действам неравноделно (7/8) , защото ми е писнало от комунистически уравниловки. Всеки да получава според работата и заслугите си. А иначе, имам два неотменни приоритета - обществото ни да се освобождава от метастазите на бившия репресивен режим и природата да се освобождава от човешките мърсотии в буквален и преносен смисъл. Начисто в обществото и на чисто в природата. 

**Сергей Станишев и Орешарски изглеждаха като наакани през цялото си управление. Т.е. кои са нещата пред които трябва да сведеш глава, за да станеш депутат? Ти лиши ли се от нещо?**

 Станишев и Орешарски не изглеждаха наакани, те наистина бяха наакани. Като се казва - някой им с\*а в гащите. Протестърите ли, Сорос ли , или гадните американци? Не свалям глава, само я пазя. Ако стана депутат, ще е с вдигната гордо глава, защото хората като тебе са ме избрали преференциално! Лишавам се от удобната неизвестност и от лъжливата заблуда, че въпроси като твоите няма да ми бъдат задавани! Лишавам се от бездействие, лишавам се от ленивото удоволсттвие да имам мнение, но да не участвам във вземането на решенията относно проблемите, които вълнуват хората като мен и теб: например природата! Лишавам се от свободно време, от безотговорност, лишавам се от оправдание за несвършена работа… май се лишавам от доста приятни неща! 

**Понеже никога не съм имал приятел кандидат-депутат и така да се каже, никога не съм могъл да си задавам въпросите направо, ще те питам нещо важно. Не че пуша, ама мислите ли за някакво облекчаване на закона или направо декриминализация на тревата подобно на Калифорния, че иначе ще напълнят затворите с тийнейджъри?**

 Не съм тесен специалист по проблемите на тревата, въпреки че съм природолюбител 100% съм за облекчаване на закона, защото родителите, за да спасят децата си от затвора се принуждават да подкупват ченгета, прокурори, съдии и корупцията разцъфтява! Та, в този смисъл въпросът за криминализацията на корумпетата, ченгетата, комунистите , овчаровците, доганоидите, сидеровците, барековците и др. , както и на полицейския тормоз , ми е по-близък и също е свързан с темата. 

**Обещай ми нещо, което ще свършиш в този парламент. Нещо добро за България.**

 Ще боря бетона - на тоталитарните символи, на незаконното строителство, на зоопаркове, на бетонните глави. За да го преборя, ще ми трябва активна подкрепа от неравноделните, свободни хора. _Марта е преференциално  7/8 в бюлетината на 24 МИР._ [https://www.facebook.com/marta.rb.78](https://www.facebook.com/marta.rb.78)
