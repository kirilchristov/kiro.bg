---
categories:
  - Kiro.bg presents
  - Видео
  - Малоумки
date: '2011-02-23T00:00:00.000Z'
language: BG
slug: /?p=1177
title: 'Злите Езици - злост, бело и мръсен рап (но са тъпаци) (видео)'
published: true
summary: ''
id: 2011-02-23-zlite-ezitsi---zlost-belo-i-mrasen-rap-no-sa-tapatsi-video
---

Поканен съм в бърлогата на уж известната група Злите Езици, които доста настояваха да се видим, за да ми кажат важна новина. Много държаха да получат интервю, в което да разкажат повече за настоящите си проекти. Ясно им е, че жалката им шайка няма да получи място в нито една медия, но в упадъчен блог като този са добре дошли. Влизам в кухнята на апартамент в Лозенец, където първото нещо, което ми прави впечатление е бирата на масата. Има двулитрова Ариана, Holsten и няколко стъкла Stella Artois. Очевидно Злите Езици са представители на различни социални прослойки или просто някои от тях са спестовни момчета. Обясняват ми набързо, че тези с повечето кинти пият Ариана, понеже така се пазят натрупани пари чрез спестяване, а Стелата е за тези, които искат да си докарат поне малко лукс в живота след като се смазват психически на работните си места. Да, Злите са тарикати, но и те в офиси ходят. Новината е, че са се събрали пак и дори скоро ще си направят страница във фейсбук. Започвам с въпросите към Диджей Исус, Пехливан Джей и Бащата, който впрочем е най-новия член на състава. 

![Злите Езици](https://raw.githubusercontent.com/kirilchristov/blog_images/main/2011/02/ze1.jpg)

 

**Какво ви накара да се съберете отново?**

 Д.И.: Пич, давай да ти кажеме направо. Имаме нов клип на песента ни от 2005-та. Мега уличния хит „Убий ги ‘сички“. Т.е. това ни е първия клип в кариерата изобщо. Е, добре де, нямате ли нова песен. Минали са 6 години все пак? П.Д.: Бате, ние не сме се събрали да правиме песни. Ние правиме имидж. Днеска секи прави песни, ние ше праиме нещо дето е яко, а не некви песни. Д.И.:Плюс тва сме толкова силни, че песни не ни трябват на тоя етап. Да не ти приличаме на некви шминдулки. Б.:Завръщаме се да ви се\*еме у носовете на сички. Щото го заслужавате.И без тва секи петък шмъркате в кенефите по софийските барове, неколко ушни изнасилвания от нас ще ви дойдат за здраве. П.Д.: Да, сега правиме нова песен за наркотиците. И една против тех, нали се сещаш баланс требва да има. Нашето мото е „Не на кокаина – освен на Нова година“. 

**Значи все пак творите нещо ново?**

 Д.И.Еми, да. То имиджа не пречи да си чешеме езиците, щото са зли и често требва да се начесват, сешаш-се-нали? 

**Като казахте бело верно ли сте били дилъри?**

 П.Д.: Много за кратко. Като малки въртехме цела Надежда, ама то тогава не беше популярно. Бехме чули, че ако искаме да печелим повече требва да мешаме материала с „шит“. Тогава приехме доста буквално нещата и слагахме парче ла\*но на секи 10 грама. Изпръхнали, кучешки бели парчаци щото да не си личи. Още ме питат хората от квартала има ли от онова амонячното бело. Но спрехме с тия работи, щото не си е работа. Сега ше пееме само за употребата и вредата от нея. Викат, че некви еврофондове давали за борба с дрогата, мислим да кандидатстваме.

![Бащата и Пехливан Джей в размисъл за живота](https://raw.githubusercontent.com/kirilchristov/blog_images/main/2011/02/ze2.jpg)

**Имате нов член - Бащата, представете го.**

 Д.И.: Значи тва е много яко, щото Бащата е незаконен брат на Стив Бушеми. Неговата майка се запознала с бащата на Стив като бил на море тука в Златни пясъци през 79-та, 80-та май. Майка му била спасителка тогава на Златните пред хотел Черноморец и... 

**Пичове, това е най-голямата глупост, която съм чувал. Бъдете сериозни, кой е Бащата?**

 Д.И.: Ок, не го пиши това тогава, за Стив Бушеми, ама не мислиш ли, че е яко да го кажеме, скивай колко си приличат. Аз съм Джеф Бриджис без коса, Пехливан е Джон Гудман, а Бащата е Стив Бушеми... сешаш-се-нали. Г-о-л-е-м-и-я Л-е-б-о-в-с-к-и. _(казва ми го буква по буква все едно съм неграмотен идиот като самите тях)_ П.Д.: Не бе истината е, че Бащата се казва Бащата, щото е е\*ал майките на всички в квартала. Той е е\*ал всички майки. Може и на тебе да ти е баща. _(Бащата запазва мълчание и никаква емоция не избива под тъмните му очила. Отпива от Арианата.)_ 

**Споменахте за ново парче?**

 П.Д.:Имаме клип, бе, не парче. Ти си бати калмука. Снимахме го ей са преди да дойдеш с телефон. Бюджета са ей тия бири на масата. Но сме ги избили щото го зехме от един приятел дето бачка в кол център и му го дали за без пари, заради добра работа. А тоя пич седи всеки божи ден и се\*е по 30 минути в работно време и сме сметнали, че вече е избил парите от заплата, щото му плащат и докато е в кенефа. Д.И.: Ла\*ната му са златни. Сешаш-се-нали. По тоя повод мислехме да направиме некво парче тип офисен рап, как дори говното си има цена, ама не ни е дошла музата. Но идеи имаме много. Имаме 5 албума идеи. Само песен за любовта нямаме, но ше измислиме. В този момент телефона звъни и Злите Езици ме молят да си тръгна, защото имали много важна работа за вършене. Ако можело да съм минел утре да довършим интервюто. Съгласявам се, макар от сега да знам, че нямам никакво намерение да се връщам при тези прошляци помислили се за звезди. На стълбите се разминавам с човек с вид на долнопробен дилър. Гледа ме злобно и недоверчиво. Иска ми 140 лева и държи нещо в свит юмрук. Казвам му, че е сбъркал и го пращам нагоре по стълбите. Май ще тренират за песните против дрогата. Все пак, ето и премиера на тяхното “ново” видео. Нелепо като самите тях. Enjoy.

[youtube](https://www.youtube.com/watch?v=AXZh6lcpgFU)
