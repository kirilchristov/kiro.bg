---
categories:
  - Buddies
date: '2011-06-17T00:00:00.000Z'
language: BG
slug: /?p=1512
title: Миленита - 90% Слънце
published: true
summary: ''
id: 2011-06-17-milenita---90-slantse
---

Много рядко пиша за рубриката [buddies](http://kiro.bg/?category_name=buddies). Това е защото трябва да кажа добри думи за някой, а аз съм си критикар по принцип. Днешният (или по-скоро тазгодишният) участник в нея е Миленита или Милена.

![Гери и Миленита, double blond, червено vs синьо Снимка: Киро.бг](https://raw.githubusercontent.com/kirilchristov/blog_images/main/2011/06/photo1.jpg)

 _Гери и Миленита, double blond, червено vs синьо Снимка: Киро.бг_


Не помня от кога я познавам, знам че е някъде от времето на ММ. Никога не сме били много близки, дори до ден днешен. Не очаквайте да ви кажа, че си пия кафето с нея. Просто имам щастието да я срещам в такива моменти, в които имам нужда от това някой да ме разбере, а тя ме разбира веднага. Може само да се засичаме тук таме по заведенията, но никога не сме имали неловък момент, в който да няма какво да си кажем. Винаги сме straight to the point. Може би е, защото сме от една зодия, не знам. Странно е. Тя е момиче от сцената и от екрана, а като се засечем си е просто Милена, която за няколко минути може да ти даде толкова слънце, колкото за цяла година. Миленита знае какво ми е, когато никой друг не знае. И си спомня думите,  които съм и пожелал за рождения и ден миналата година. Тя е впечатляващ човек, който много обичам и съм щастлив, че го има. Каза ми, че е родена в Куба и е живяла 4 месеца в Мексико. Личи си, че слънцето е в кръвта и. Добила го е още при раждането си и го носи в очите си и косите си. Не можете да не я обичате. Тя е 90% слънце и 10% синьо (blue). Blue, защото и тя е тъжна понякога. Не я натъжавайте. Тя е супер. Милена. p.s. Освен това обеща да удари едно рамо при вокалите за първия албум на [Sisters Of Radomir](http://www.youtube.com/watch?v=Q4An1d4r0KI)
