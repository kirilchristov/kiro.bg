---
categories:
  - Buddies
date: '2010-07-19T00:00:00.000Z'
language: BG
slug: /?p=830
title: 'Buddies: Борислав Банев'
published: true
summary: ''
id: 2010-07-19-buddies-borislav-banev
postImage: >-
  https://raw.githubusercontent.com/kirilchristov/blog_images/main/2010/07/34347_409773522767_775142767_4413684_1792593_n.jpg
---

В новата ми рубирка: Buddies (сигурно ще и сменя името някой ден, като измисля нещо по-умно) искам да кажа няколко добри думи за хората около мен, защото не можем всеки ден да сме хейтъри. Започвам с Боби.

![](https://raw.githubusercontent.com/kirilchristov/blog_images/main/2010/07/34347_409773522767_775142767_4413684_1792593_n.jpg)

_Снимка: Васил Германов (крадена от facebook-а на Боби)_

Борислав Банев – не знам дали сте чували това име, но определено сте го прочитали. Не заради друго, ами Боби отдавна се занимава и пише за няколко издания, които познавате много добре. С него започнахме работа навремето в телевизия ММ, но Боби имаше доста повече усет към писане и макар да се завъртя няколко години в музиката си намери добро място в редакцията на сп.Егоист. Трябва да призная, че от тогава се усъвършенства доста и днес ми дава ценни съвети, а и с удоволствие чета материалите му. Има си личен [блог](http://ipodjunkiebg.blogspot.com/), в който за съжаление пише много рядко, но ви съветвам да видите неговата [гледна точна за фестивала Exit](http://www.viceland.com/blogs/bg/archives/890) или пък за [преживяванията му в компанията на човек с фекалка](http://www.viceland.com/bg/v2n5/htdocs/shit-truck-406.php) (да не кажа лайнарка). Днес Боби е редактор на [VICE](http://www.viceland.com/bg/) и мисля, че го чака светло бъдеще в тази посока. Боби е мой приятел и единствено съжалявам, че не мога да го представя така добре с думи, както той би могъл да ме представи, ако му се налагаше. Той обича кратките блог постове и не мога да си позволявам, да пиша дълго за него, предпочитам вие да го откриете сами.
