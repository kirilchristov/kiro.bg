---
categories:
  - 'Отдел: Лична Драма'
date: '2010-08-16T00:00:00.000Z'
language: BG
slug: /?p=848
title: Kiro – Working class hero
published: true
summary: ''
id: 2010-08-16-kiro-working-class-hero
---

Не знам дали споменах, но преди известно време ми се наложи да работя за няколко дни в завод за битова химия . Разбирай поточни линии, гащеризон, жега и 8 часа труд тип истинско бачкане с пот, кръв и всички екстри. Исках да направя списък на нещата, на които съм благодарен и никога не съм оценявал до този момент.  
1.Бюрото ми – то не е поточна линия и не се налага да седя прав до него и да завинтвам капачки на безкраен поток бутилчици.  
2.Климатикът
3.Служебният ми компютър – вярно върви с Win, но за сметка на това не е машина за пакетиране на сапунчета.  
4.Тишината – ако си мислите, че в офиса ви е шумно, отидете в завод с четири линии в едно хале и хвърчащи напред назад електрокари. Обичам потракването на клавишите от колегите на компютрите.  
5.Дрехите – защото са цивилни и мога да се прибера с тях от работа или да не се прибера и да отида на бира с приятели в нормално заведение без да ме изгонят. ... Не на последно място – никога повече няма да слушам индъстриъл (Sorry, Al Jourgensen)
