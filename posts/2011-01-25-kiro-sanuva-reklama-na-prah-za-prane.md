---
categories:
  - Реклама
date: '2011-01-25T00:00:00.000Z'
language: BG
slug: /?p=1084
title: Киро сънува реклама на прах за пране
published: true
summary: ''
id: 2011-01-25-kiro-sanuva-reklama-na-prah-za-prane
---

Покрай работата ми се въртят само реклами в главата... и прах за пране. Разбира се ако бях малко по-умен бих могъл да си измислям рекламите сам, но уви. Един вид добре, че съм глупав, иначе бих изял хляба на агенциите. Толкова съм се изкривил, че вижте какво сънувах:

_Женска рокличка плува с като рибка в морски дълбини - разбирай вътрешността на пералня. От към дъното се дочуват глухи басови звуци като от денс клуб. Рокличката плува натам докато не стигне до приказна място на дъното окъпано в светлини - дискотеката. Рокличката се промъква вътре, където е доста светло, а десетки кретенски дрешки - чорапчета, тениски, костюмчета танцуват в бесен ритъм (не е попфолк). Дрешката започва да танцува, в това време диджеят зарежда плоча с надпис (XYZ какъвто е бранда за реклама). От колоните се раздава "жестока" музика, визуализирана, като анимационна вълна струяща от светлина. Тя минава през дрехите и ги енергезира (това е прах за пране, който освежава не много мръсни дрехи, сещаш се нали). Те танцуват цяла нощ. Пакшот XYZ - XYZ изпира вашите дрехи, дава им енергия и им връща цвета (на кой по дяволите дрехите му се нуждаят от енергия) Финален кадър: Жената поставя изгладената и сгъната рокличка до купчина с току що изгладени дрехи. Съседната мъжка ризка се обръща към нея "Беше луд купон, чувствам се зареден с енергия, нямам търпение да дойде следващия път." Тук намигва._ А аз повръщам.
