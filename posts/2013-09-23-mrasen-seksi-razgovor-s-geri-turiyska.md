---
categories: []
date: '2013-09-23T00:00:00.000Z'
language: BG
slug: /?p=2238
title: Мръсен секси разговор с Гери Турийска
published: true
summary: ''
id: 2013-09-23-mrasen-seksi-razgovor-s-geri-turiyska
---

![Гери Турийска в Мръсни Думи](https://raw.githubusercontent.com/kirilchristov/blog_images/main/2013/09/941487_542402655802167_1730710035_n.jpg)

 В новата поредица “Невъзпитано” или “Мръсни думи”, чудя се още как да я кръстя, ще питаме красиви момичета неудобни неща. Забрави Венета Райкова, забрави Горещо, най-вече забрави Златките. При нас в kiro.bg има само момичета с красота и ум. А, третият елемент е, че ще научаваме неща, които никой не знае за тях. Първият ни гост е Гери Турийска, която познаваш от БГ радио, Пощенска кутия за приказки, бандата и Rubikub, десетки известни бг текстове на поп песни. Но не знаеш, че с късно вечер с нея в една приглушена редакция на малките пет сме списвали мръсни разкази за българското издание на Penthouse, нали? Пиши и една черевена точка отгоре и виж какво я пита kiro.bg

### 

**Гери, знаеш ли, че си падах по теб още като беше малка напориста текстописка? Личеше ли ми?**


Леле, Кире, що нищо не си казал навремето?! Със сигурност щеше да те огрее! Аз сега съм срамежлива и възрастна вече. Само ми е странно, че си ме харесвал докато бях брюнетка. Мило ми стана...

### 

**Добре, ясно е, че с мен си нямала сексуални фантазии. Но поне бъди откровена и назови някой български мъж, с които си имала романтични помисли.**


Исках много да хапя по мустака Камен Донев, ама той нали е женен, та се разколебах. Иначе харесвам мъже с бради, мустаци и изобщо, да заровиш пръсти в гърба на някой любим е незаменимо усещане. Жалко, че е тъй модерна епилацията сред мъжете. Виж за жените е съвсем друго. Там нещата трябва да са гладки и добре хидратирани.

### 

**Драмата на живота ми беше, че не можах да се сместя между гаджетата ти, защото все са ми приятели. Но в тази връзка защо не ни споделиш най-лошия ти спомен от мен?**


Не мога да си спомня пари ли ми дължиш, или не ми върна една книга. Едно от двете ще да е.

### 

**Знаеш ли, време е да разкриеш една мръсна или секси тайна за теб. Избери си и сподели.**


От време навреме си поръчвам секс-играчки вкъщи. В сайта, от който пазарувам изрично е написано, че доставката е ДИСКРЕТНА. Първият път куриера ми звънна на вратата, подаде ми черен плик и на висок глас каза „ПРАТКА ОТ ПЕРНИК”, но си го представи с най-хитрия възможен поглед. Наскоро пък ме попита „Нощем ли бачкаме?”. Викам му, „Не, следобед в радиото.” Тъпак... Освен това ми донесе сребърен, а аз златен поръчах!

### 

**Кога ще имаме възможност да те подушим от близо? Знаеш, нищо не ни въздейества по-силно от руса мацка, нежен глас и естествени хормони?**


Заповядайте в четвъртък (26.09) в Sofia Live Club от 22:00ч. Ще посвирим с RUBIKUB, а специално от торта ще изскочат Ваня Щерева и Людмила Сланева. Нали имаме една песен заедно, та ще се опитаме да я изпеем още веднъж. Само искам да кажа, че ние сме най-добрите певици в България, а триото ни въздига човека до сакралното пространство. Хм, това прозвуча леко зловещо :)))) Да се надяваме, че никой няма да загине по време на изпълнението.

### \* Това, което Гери не ви каза, щото ми каза да не казвам, но аз ще споделя, е:


Този път освен, че ще пея боса, ще пея и без бельо, защото веднъж съм си водила кутията така и е беше мега яко, та нали си падам малко суеверна, съм решила тоя метод да го приложа и за Rubikub


LINK: [https://www.facebook.com/events/543167065756553/](https://www.facebook.com/events/543167065756553/)

![1370404_10202607196247949_681700714_n](https://raw.githubusercontent.com/kirilchristov/blog_images/main/2013/09/1370404_10202607196247949_681700714_n.jpg)
