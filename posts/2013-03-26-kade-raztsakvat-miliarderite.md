---
categories:
  - Малоумки
date: '2013-03-26T00:00:00.000Z'
language: BG
slug: /?p=2142
title: Къде разцъкват милиардерите?
published: true
summary: ''
id: 2013-03-26-kade-raztsakvat-miliarderite
---

![](https://raw.githubusercontent.com/kirilchristov/blog_images/main/2013/03/bilioner.jpg)

 Значи, ако погледнете този блог ще откриете стотици правописни грешки. Честно, не съм най-грамотния блогър. Обаче, ако тръгна да правя заведение сигурно поне ще видя как се изписва. Кралете на бившия чалга денс хол Версай или Versai, така и не изписаха правилно името на заведението - Versailles. Но не само това. След като Версай не успя да мръдне от статута на дупка в жълтите павета, то на негово място гордо "изникна" или по-скоро се закопа, клубът на милиардера - Bilioner. Какво ли ще правят милиардерите под земята не знам, но дори и това не се изписва така, а както всички знаем - Billionaire. Факт, аудиторията му не може да го прочете, нали. Така навремето ми разправяха как в Благоевград всички викали на NO NAME - "По пате". Не заради друго, ами защото на латиница се изписва с малки букви - "no name". А, някой помни ли Нару (чете се на кирилица). Така викали на Хепи (Happy) в някои варненски квартали.
