---
categories:
  - 'Отдел: Лична Драма'
date: '2010-09-15T00:00:00.000Z'
language: BG
slug: /?p=872
title: София 2010 - Търсене на жилище или неадекватните брокери днес
published: true
summary: ''
id: 2010-09-15-sofiya-2010---tarsene-na-zhilishte-ili-neadekvatnite-brokeri-dnes
postImage: >-
  https://raw.githubusercontent.com/kirilchristov/blog_images/main/2010/09/obiava-imot.png
---

Не съм очаквал, че в момент на криза, българският пазар ще се държи неадекватно на ситуацията. Наистина до момента познавам пазара само, като клиент, но има неща, които открито ме дразнят и не намирам смисъл от тях. 

**1.Фишинг обява**

 – готин апартамент на ниска цена. Клиентът звъни, казват му, че апартаментът е отдаден и му предлагат нещо далеч по-неприятно на по-висока сума. В момента, в който ми кажат че апартаментът е отдаден им затварям телефона. 

**2.Обява без снимка или по-лошо с неадекватна снимка**

 – не знам как агенциите се опитват да се преборят с конкуренцията си, но да пускат обяви без снимка е все едно да си търсиш булка по описание. По-неприятно е, когато снимките, които са пуснали са на стълбището, банята или балкона. Пичове, искам да знам как ще ми изглежда хола, а не мивката. 

**3.Различни обяви с една и съща снимка**

. Ето и пример - 1 снимка, отговаря на няколко адреса: 

![](https://raw.githubusercontent.com/kirilchristov/blog_images/main/2010/09/obiava-imot.png)

 

**4.Опит за артистична обява:**

> . . . . . . ПОСЛУШАЙ . . . . . . . . . . . . . . . . . . . . . . . . . . сърцето си, ДОВЕРИ се на разума си. Но само след като си видял СВЕТЛАТА и ИЗИСКАНА дневна, изцяло мебелирана с НОВИ мебели и КЛИМАТИК, УЮТНАТА спалня разполагаща с удобствата, необходими за добра почивка и ПРИВЕТЛИВАТА баня, която със своето излъчване ще ви зарежда с енергия за целия ден! Едно наистина НЕВЕРОЯТНО жилище, което ще придаде цветна нотка на Вашия живот! И ОЩЕ НАД 850 АТРАКТИВНИ ОФЕРТИ ЗА НАЕМИ

> . . . . . . . . . . . СЪНУВАТЕ ГО . . . . . . . . . . . . . . . . . . . . . . , но той вече е РЕАЛНОСТ. ИДЕАЛНА локация - ЛЪСКАВИ заведения и магазини, административни сгради и още куп други места, близо до които бихте искали да живеете.

**5.Брокер, който ме крънка да отида да гледам апартамент без да ми е пратил снимка преди това**

. Момчета, ясно ми е че предлагате бърлоги, няма смисъл да ме убеждавате в противното. Нямам време да посветя живота си на обикаляне по кварталите. Пратете снимка и ако ми хареса ще дойда да огледам... и да, Хладилника не е Лозенец. 

**6.Игри с цената**

. По цялото време ме убеждават каква криза е и как апартаментите се наемат моментално. Ако беше така, нямаше да виждам едни и същи обяви всеки ден. Странно как апартамент, който миналата седмица ми предлагаха за 360 евро, днес е 320 и то без да се пазаря. В същото време старият брокер ме убеждаваше, че апартаментът бил отдаден. Да, бе да. Хубаво е поне, че като си комуникирам с двама брокери виждам какви надценки си слагат. И двамата ме лъжат и мисля да ги сменя. И двамата горят. Не беше опит за блог пост. Просо исках да споделя безумието. Ваш К. П.с. Ако някой разполага с гъзарски двустаен в Лозенец с голям хол и за малко пари – ще го отърва.
