---
categories:
  - Kiro.bg presents
date: '2013-07-11T00:00:00.000Z'
language: BG
slug: /?p=2181
title: Къде избяга Киро или откриване на барака Бардака + един плажен самурай!
published: true
summary: ''
id: >-
  2013-07-11-kade-izbyaga-kiro-ili-otkrivane-na-baraka-bardaka-edin-plazhen-samuray
---

Никакви вести от Киро, нали? Този соушъл медия монстър, който ни тровеше живота ежечасно във фейсбук беше неутрализаран от самия себе си. Easy, той не се завръща, защото никъде по-специално не е бил. Идвам с добра новина така да се каже. 

![](https://raw.githubusercontent.com/kirilchristov/blog_images/main/2013/07/beach-house-1.jpg)

 Не планирай 5-звездна почивка в гръцки хотел, защото искам да те поканя в луксозната си лятна вила. Ето и къде изчезнах. От скоро се занимавам с недвижими имоти и успях да се замогна, за да се сдобия с къща на морето. Луксозната постройка е лека конструкция, тип двустайна паянтова барака с дървен под, никаква защита от дъжд (защото на Градина не вали) и е на площ от зашеметяващите 10-на квадрата. 

![](https://raw.githubusercontent.com/kirilchristov/blog_images/main/2013/07/beach-house-4.jpg)

 Тук притежавам едната стая има място за не много гости, а съседът приема основно съквартирантки. Има място и за туристи като вас, но само след продължителна и мъчителна резервация, а знаете шансовете винаги са на страната на красивите и младите. За това и името логично намери новият курорт. Той се казва барака Бардака. Не съм сигурен къде се слагат големите букви или кавички на предишното изречение, за това по същество. Имотът се отличава със споделена баня и тоалетна, споделено легло, споделена стая, споделен двор за релаксация с навес, споделен плаж и споделена любов. Не на последно място удобната нова локация на [Бара срещу Фара](https://www.facebook.com/BaraSreshtuFara), който се намира на недалечните 30-на метра. С един отскок си там за напитка сипана от полугола барманка. 

![](https://raw.githubusercontent.com/kirilchristov/blog_images/main/2013/07/bar.jpg)

 Тук всъщност всички са чисто голи, но секс няма много често, предполагам от злоупотребите (на другите) с алкохол и факта, че като свърши топлата вода на душовете ни мързи и ходим мърляви. Почнахме да се перем, защото тази година на Градина има пералня с великолепна млада дама, която ни пере дрехите с грижа и ни ги суши под UV скрийн. Смятай. На следващата снимка няма да я видиш нито нея, нито моите зашеметяващи фотографски умения за кропване, кадриране и всичко останало. 

![](https://raw.githubusercontent.com/kirilchristov/blog_images/main/2013/07/peralnia-Gradina.jpg)

 Още месец-два и лятото ще се търкулне като изпито лимонадено шише, затова бързам да ти кажа тук на бара има и страшна лимонада - 100 натурална в шишенце - Francis Hartridge's Cloudy Lemonade, макар че доста я обичат с добавка от ледена водка. Ето още снимка-две на това как е тук. 

![](https://raw.githubusercontent.com/kirilchristov/blog_images/main/2013/07/beach-house-3.jpg)

 

![](https://raw.githubusercontent.com/kirilchristov/blog_images/main/2013/07/beach-house-2.jpg)

 

![](https://raw.githubusercontent.com/kirilchristov/blog_images/main/2013/07/beach-house-5.jpg)

 

![](https://raw.githubusercontent.com/kirilchristov/blog_images/main/2013/07/samurai.jpg)

 Нямам логично обяснение за последната снимка, но тук вечер по плажа се разхожда самурай с меч. Няма жертви. Дерзайте, барака "Бардака" ви очаква! П.с. Утре отивам да протестивам за няколко часа, после пак тук.
