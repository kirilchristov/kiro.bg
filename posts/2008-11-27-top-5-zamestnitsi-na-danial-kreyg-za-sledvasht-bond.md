---
categories:
  - Kiro.bg presents
date: '2008-11-27T00:00:00.000Z'
language: BG
slug: /?p=19
title: 'Топ 5: Заместници на Даниъл Крейг за следващ Бонд'
published: true
summary: ''
id: 2008-11-27-top-5-zamestnitsi-na-danial-kreyg-za-sledvasht-bond
postImage: >-
  http://4.bp.blogspot.com/_x3M_abAXB6Y/SS61OcSKpEI/AAAAAAAADTg/mqeOBPkDRpI/s320/top-5-daniel-craig-replacements_5.jpg
---

Мислихме, че сме само ние, но се оказва, че и други са стигнали до същото заключение.


Бонд е мъртъв. Поне Бонд изпълняван от Даниъл Крейг.


И за това съвсем не е виновен британецът, а ужасният сценарий на Quantum Of Solace, допълнен от снизходителната режисура на Марк Фостър, според изданието Аskmen.


Като доълнение в България му дадоха и блестящото художествено заглавие “Спектър на Утехата”.


За съжаление с новата линия на Бонд, трябва да умре и новото лице. Докато Юнивърсъл вече притежават ексклузивните права за сериите с Борн (Самоличостта на Борн, Ултиматумът на Борн), конкуренцията от MGM трябва да спасяват героя си Бонд по-скоро.


Колегите от Askmen предложиха 5 достойни лица за Бонд, които са:

![](http://4.bp.blogspot.com/_x3M_abAXB6Y/SS61OcSKpEI/AAAAAAAADTg/mqeOBPkDRpI/s320/top-5-daniel-craig-replacements_5.jpg)


No.5 – Юън Макгрегър


Преди няколко години идеята би изглеждала нелепа, но е факт, че от квартален наркоман в Трейнспотинг, Юън еволюира до Оби Уан Кеноби. Освен това не можем да пренебрегнем актьор играл рамо до рамо със Скарлет Йохансон (The Island).


Втора причина е участието му в собствените риалити поредици Long Way Round и Long Way Down, които така повишиха мъжествеността му, че холивудските актьорчета могат само да завиждат.


Трета причина е, че Юън е шотландец, точно както и най-успешния Бонд досега – Шон Конъри.

![](http://2.bp.blogspot.com/_x3M_abAXB6Y/SS60_Pol8jI/AAAAAAAADTY/o5TGpOydOKU/s320/top-5-daniel-craig-replacements_4.jpg)


No.4 – Джошуа Джексън


Много американци биха се радвали да го видят в ролята на 007. Вярно, звездата на Джошуа изгря с нелепи заглавия като Великите Патета, но след това стана особено популярен в сериалите Dawson's Creek и The Fringe.


Предимствата му са възрастта (само на 30, най-младия Бонд след Лазенби), мацките го намират за готин (гаджето му е Даян Крюгер – Хубавата Елена от Троя). Единственото, което му липсва е британския акцент. Освен това е канадец.

![](http://2.bp.blogspot.com/_x3M_abAXB6Y/SS636SM8s2I/AAAAAAAADUA/u-QxwPs3SWg/s320/top-5-daniel-craig-replacements_3.jpg)


No.3 – Чуител Еджофор


Някои едва преживяха предишното предложение – канадец за Бонд и хоп, сега черен Бонд.


Не се притеснявайте и ние трудно произнасяме името на Чуител.


Все пак, нормално е след Барак Обама и в киното да настъпят редица промени. Всъщност ако трябва да сме честни, самият Даниъл Крейг спомена в едно интервю, че според него следващият Бонд трябва да е черен.


Предимствата му са, че е роден с правилния акцент, изглежда добре в костюм, неизвестен е на широката публика. Ако се чудиш, къде си го мяркал – прегледай Американски гангстер още веднъж.

![](http://2.bp.blogspot.com/_x3M_abAXB6Y/SS64NKDx-_I/AAAAAAAADUI/cjbyfkeUOeA/s320/top-5-daniel-craig-replacements_2.jpg)


No.2 – Джон Хам


Може и да не си го чувал, но е известен в Щатите със сериала “Mad Men”. Обича да се бие и срамната му тайна от миналото ми е, че първата му роля е на Мечо Пух.


В сериала смазва мутрите на противниците си с голи юмруци, нещо, което идеално би му паснало в ролята на Бонд. Стои добре в костюм и папионка, а чаша мартини с водка в ръката му би отивала съвсем на място.

![](http://3.bp.blogspot.com/_x3M_abAXB6Y/SS61eFRiuCI/AAAAAAAADT4/cpGtRr_9pw0/s320/top-5-daniel-craig-replacements_1.jpg)


No.1 – Клайв Оуен


Всички ли сме “за”?


Поглеждайки назад към филмографията на Клайв, виждаме недвусмислено, че всяка една от предишните му роли е подготовка за агент 007.


Той показа, че е истински британец (Госфорд Парк, Крал Артур), тренира хладнокръвието и чара си (Вътрешен човек, Крупие) и поработи над мускулите си (Самоличността на Борн, Син Сити).


Безспорно - Клайв е изкарал последното десетилетие подготвяйки се за тази роля и притежава всички качества на британеца, пред които янките се прекланят, именно:


Солиден, непоклатим, пие много, облечен е добре и е винаги по-бърз в мисълта си.

_Статията е не е писана специално за блога_
