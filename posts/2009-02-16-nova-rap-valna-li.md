---
categories:
  - PR
date: '2009-02-16T00:00:00.000Z'
language: BG
slug: /?p=49
title: Нова рап вълна ли?
published: true
summary: ''
id: 2009-02-16-nova-rap-valna-li
---

Хм, чак пък вълна не бих го нарекъл, но след като получих пореден ПР за групата наречена Central Side, реших да им чуя нещо. Подготвил съм го и за вас. Моля прочетете първо ПР сводката и после се заслушайте и в "невероятния" текст на песента.


Central Side с пищна промоция на дебютен албум


С впечатляваща промоция в Пловдив момчешката банда Central Side представиха първия си албум "Ти предст'ааш ли си?". Домакин на събитието бе култовият пловдивски клуб "Ню Йорк".


Хитовият заряд на песните от албума, съпроводени с чара, сексапила и непринудеността на Central Side осигуриха на присъстващите истинско забавление. Момчетата показаха висока класа - съчетание от перфектни тела, смели тоалети и оригинално чувство за хумор.


Водещ на промоцията бе DJ ACHO. Той си пасна идеално със своите приятели и колеги от Central Side и заедно повдигнаха настроението на многобройните гости с веселите си диалози и дори "по-пиперливи" закачки, а за добрата музика спомогна и DJ VAIK.


Специални гости, дошли да поздравят момчетата и да се веселят на хитовете им, бяха Габриела, Бриана, Даяна и много други. Сред присъстващите бяха забелязани и Мисис България Глоуб Мариана Маринова, както и Мис България 1999г. Елена Ангелова.


Клуб "Ню Йорк" се пукаше по шевовете, от фенове дошли да чуят песни

те от първия албум на Central Side, близо 400 души се веселиха с момчетата. По всеобщо мнение албумът "Ти предст'ааш ли си?" е най-хитовият нов хип-хоп албум на музикалния пазар в момента. Безспорен факт е парчето "Тази вечер", което е със специалното участие на силикон номер едно във фолка Габриела и е тотален хит в дискотеките из цялата страна.


Хм, ето малко и от текста:

"Опитвам се да намеря любовта, да успея да се влюбя в някоя жена"

"Харесват ми за 1-2 седмици, после на отегчение почвам да получавам изблици


Може би проблемът е във мен, а може би изобщо нямам проблем,


Това съм аз, това е моя стил

с жените винаги съм особено мил..."


С една дума : Хит. Стил: класа.
