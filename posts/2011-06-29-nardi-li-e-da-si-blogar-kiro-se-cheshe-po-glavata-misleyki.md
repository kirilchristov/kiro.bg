---
categories:
  - 'Отдел: Лична Драма'
date: '2011-06-29T00:00:00.000Z'
language: BG
slug: /?p=1548
title: Нърди ли е да си блогър? Киро се чеше по главата мислейки...
published: true
summary: ''
id: 2011-06-29-nardi-li-e-da-si-blogar-kiro-se-cheshe-po-glavata-misleyki
---

Да си блогър съкс. Някакви хора ти пишат коментари, но не си съвсем като пича, който забърсва всяка мацка по заведенията. Всъщност класическия нърд си мечтае да може да свали само една мацка. Специалната. Разбира се не става. Също така си мечтае да няма шкембе, но да продължи да пие бира и ако го попитате какво иска за Коледа, ще каже че иска нова джаджа. Ясно е. А аз съм блогър. Една от онези гнусни прослойки на обществото, които съвсем по нърдовски се оплакват от всичко.

Хулят, обиждат, чувстват се царе. Даже името на блога ми се опитвам да превърна в търговска марка. Сякаш държейки Kiro.bg ставам цар на всички Киро-вци. Дали не трябваше да си купя Kiki.bg. Все тая , да се върнем на въпроса „дали и аз съм нърд”?

ЗА • Имам очила • Работа на компютър по цял ден с мозък или без него • Понякога нося пуловерче с ризка под него • След цял ден работа се държа като нърд • Дигитализиран съм изцяло и най-добрият ми приятел е телефонът • Имам моменти, в които ме е срам да си говоря с момичета • Понякога имам ниско самочувствие • Пия бира

ПРОТИВ • Имам лещи • Ползвам компютъра и аз други неща освен работа, но мога и без него • Понякога ходя като просяк или с палтенце и шапе • След цял ден почивка се държа, като обратното на нърд, само дето е по-неприятно • Има моменти, в които момичетата ги е срам да си говорят с мен • Понякога имам високо самочувтсвие • Пия бира до оливане Успокоявам се като знам, че нърдовете не слушат NERD. Т.е. имам добри позиции, и в едната и в другата сфера. Не съм сигурен пред „и”-то в предишното изречение, дали трябваше да сложа запетая. Все тая. С един крак съм в обречен на безсексие, с другия на безпаричие.

Без връзка с всичко до тук, мога ли да избера кинтите и да избягам на острова?
