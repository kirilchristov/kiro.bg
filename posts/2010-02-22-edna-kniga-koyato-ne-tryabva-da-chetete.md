---
categories:
  - Kiro.bg presents
date: '2010-02-22T00:00:00.000Z'
language: BG
slug: /?p=691
title: 'Една книга, която не трябва да четете'
published: true
summary: ''
id: 2010-02-22-edna-kniga-koyato-ne-tryabva-da-chetete
---

Не, не се опитвам да ви привлека вниманието към тази книга. Просто се опитвам наистина да ви предупредя. Става дума за "11 неизменни закона на интернет брендинга" от Ал Рийс и Лаура Рийс.

![11 закона за интернет брендинга Ал и Лаура Рийс](https://raw.githubusercontent.com/kirilchristov/blog_images/main/2010/02/Photo-on-2010-02-23-at-00.26-3.jpg)

Аз бих я нарекъл "11,50 най-лошо похарчени лева, за 45 минути четене/препускане по страниците". Всъщност, за да не съм толкова краен, трябва да призная, че този труд може би е звучал логично през 2000-та година, когато е завършен. Това е преди 10 години, когато още нямаше Google. Доста от съветите са стари, а повечето предупреждения не се сбъднаха. Ето няколко примера: 1.Авторите твърдят, че с течение на времето търсачките ще загубят своята роля и опитните потребители ще знаят кои сайтове да посещават. Як фейл. Днес не можем бе Google. 2.Няма да има успешен вестник с успешен сайт. Ами New York Times и Дневник? 3.В интернет няма да се печели от реклама. Моля? Какво казахте? Всъщност идиота съм аз. Дадох 11,50 за книга, която е струвала пак толкова преди 9 години, когато е била издадена. В София Сити Център книжарницата поне да и бяха ударили един дискаунт след 9 години търкане по рафтовете.
