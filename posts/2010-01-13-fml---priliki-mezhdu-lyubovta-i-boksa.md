---
categories:
  - 'Отдел: Лична Драма'
date: '2010-01-13T00:00:00.000Z'
language: BG
slug: /?p=612
title: FML - прилики между любовта и бокса
published: true
summary: ''
id: 2010-01-13-fml---priliki-mezhdu-lyubovta-i-boksa
---

И при любовта и при бокса поемаш удари. Разликата е там, че в бокса, колкото по-далеч е противникът ти, толкова по-мощен удар ти нанася. Има време да разгърне силата си. В любовта не е така. Там противникът е по-силен, колкото по-близо е до теб. Не обръщайте внимание, че някои хора вместо противник, използват думата партньор. Използването на мръсни удари носи предимство. Не вярвам в новогодишните късмети. Никога не са се случвали по предназначение, затова и тази година не посегнах да търся късмета. Той ме намери под формата на хартийка увита в парче станиол. Сдъвках я. На нея пишеше простото "любов". "Ееее. Разменили сме късметите ни?" - каза моята приятелка. "Любовта трябваше да се падне на мен." Удар от близо. Класифициран като uppercut в областта на слъчевия сплит. С добавка от остър предмет. Хаха. FML. Такъв ми бил късметът.
