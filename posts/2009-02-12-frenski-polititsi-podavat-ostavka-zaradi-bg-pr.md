---
categories:
  - PR
date: '2009-02-12T00:00:00.000Z'
language: BG
slug: /?p=47
title: Френски политици подават оставка заради БГ ПР?
published: true
summary: ''
id: 2009-02-12-frenski-polititsi-podavat-ostavka-zaradi-bg-pr
---

"Известната ПР-ка" Сесил, позната ни от този пост [тук](http://kiro.bg/2008/12/blog-post_18.html), ни информира за нощните забавления на 2-ма френски политици.


Не знам доколко е важна долната информация, но според мен ето така на хората им се налага да си подават оставките понякога.


Ето и самата ПР сводка


Пи-ар виртуозките Сесил и Нина Никол показаха нощна София на френски политици!...


Виртуозките в пиара Светлана Терзиева-Сесил и Нина Никол в продължение на няколко часа направиха страхотна пи ар акция на нощна София пред гостуващи им френски политици.

![](http://2.bp.blogspot.com/_x3M_abAXB6Y/SZPYGFu0THI/AAAAAAAAErs/IgFYDb08oEg/s320/SESIL_NINA_FRANK_FRANK_DOCTOR_POLITICIAN_POD_LIPITE_31.01.2009+G_1.JPG)


Директорът на кабинета на парижкото кметство Франк Ледукю и неговият приятел д-р Франк Баудино се оставиха в ръцете на опитните журналистки и сценаристки, които им показаха как изглеждат вечер забележителностите и клубовете у нас.


Двамата французи останаха очаровани от старинната къща, където днес се помещава ресторант “Под липите” и най-вече от храната сервирана там.


За първи път възпитаните джентълмени опитваха бъркана коприва, миш-маш, гювеч, пълнени камби и още традиционни български гозби.


Те останаха запленени и от автентичната народна музика, която звучеше от оркестъра в заведението. За десерт Ледукю и Баудино опитаха цедено кисело мляко с мед и орехи и си направиха снимки за спомен.


Следващата дестинация бе модерният напоследък пиано бар “Ретро”, който се пълни с популярни лица от шоубизнеса, бизнеса и политиката.


Там Сесил и Нина Никол запознаха гостите си със звездите от „Стар Академи” Вяра, Мариела и Дани, които пеят вечер в бара. Д-р Франк Баудино не издържа на мелодията на песента на Васил Найденов “Адаптация” и покани водещата Нина Никол на танц.


След това двамата се впуснаха в бурни латино танци, докато Сесил и Ледукю обсъждаха политическата обстановка във Франция. Двамата гости останаха очаровани от страната ни и обещаха през март отново да дойдат.


П.С.Имам странното чувство, че Наско Лазаров е отворил школа по ПР.
