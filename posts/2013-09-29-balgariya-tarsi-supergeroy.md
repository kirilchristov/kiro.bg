---
categories:
  - Kiro.bg presents
date: '2013-09-29T00:00:00.000Z'
language: BG
slug: /?p=2265
title: България търси супергерой
published: true
summary: ''
id: 2013-09-29-balgariya-tarsi-supergeroy
---

![Jobs.bg Супергерой](https://raw.githubusercontent.com/kirilchristov/blog_images/main/2013/09/Screen-Shot-2013-09-29-at-11.18.40-PM.png)

Тази обява не е шега. България търси талант, своя супергерой. Спаси държавата си от мрачно бъдеще. В съвременна безнадеждна България, където всеки ден сме унижавани от политици, престъпици, хора с власт или мутри на улицата имаме нужда от закрила. От надежда. От помощ. От нещо, което да ни накара да повярваме, че булото на мрака може да бъде повдигнато. Мафията днес е на всички нива, а престъпността контролира държавната политика. Всеки ден биваме крадени, лъгани и незачитани. Тук вече нямаме права, а истината се промъква все по-слабо в медиите, поглъщана от мрака на мафията. Днес имаме нужда от теб - супер герой! Основни отговорности: Идентифицира, разработва и отрстанява проблеми с нарушители на закона Ръководи армия от един; Подобрява средата за живот и развитие на нашите деца Брани онеправданите от престъпници с власт, от правителство, от хора с тъмно минало, от комунисти/престъпници Основни изисквания: Висше Образование - да осъзнава обстановката, да може да прави разлика между добро и зло, правилно и неправилно, между престъпници/комунисти и хора Опит в сферата на премахване на проблеми Развито стратегическо мислене; Отлични аналитични умения; Развити комуникативни умения. Добър в ръкопашен бой Предишен опит в сферата е предимство. Ако нашето предложение представлява интерес за Вас и смятате, че отговаряте на посочените изисквания, моля приемете тази отговорност. Одобрилите се сами по съвест кандидати могат да се заемат веднага със задачите. Бъди герой! За контакти: bit.ly/bgsuperhero
