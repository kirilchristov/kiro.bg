---
categories:
  - PR
date: '2009-03-04T00:00:00.000Z'
language: BG
slug: /?p=54
title: Жан Клод Ван Дам в псевдо ПР акция
published: true
summary: ''
id: 2009-03-04-zhan-klod-van-dam-v-psevdo-pr-aktsiya
---

Няма нужда да ви представям човека, който прави ПР от всяко свое нощно излизане. Наско Лазаров е абсолютният властващ в блатото на БГ ПР-а.


Какъв ли би бил животът без него? Как ли биха се забавлявали медиите? Как ли бихме се забавлявали ние?


О, Наско, благодаря на Господ, че те има да правиш дните ни щастливи.


Нека видим какво ни е приготвил Наско днес... Излязъл и случайно видял Жан Клод Ван Дам. Така му се зарадвал, че се снимал с него, че пуснал и прес сводка. Няма да се заяждаме, че дори не знае как се изписва името на актьора. Пък и май Жан Клод не е много за снимане напоследък.


Ето и хитовия материал:

_


ЖАН КЛОД ВАНДАМ С ОХРАНА В ГРАНД ДЕ ЛУКС


ЗВЕЗДНО ГРАНД НАШЕСТВИЕ_

10 членна охрана не попречиха на нашия пробивен фоторепортер на стигне до холивудКста звезда Жан Клод Вандам в събота вечер и да направи кадри за своя звезден репортаж.

„Беще пълно с хора и едвам човек успяваше да си пробие път, за да стигне до звездата,която се забавляваше в компанията на много добри приятели” сподели нашия топ фоторепортер.

![](http://2.bp.blogspot.com/_x3M_abAXB6Y/Sa42gLhNXvI/AAAAAAAAEus/Fm5-1muopls/s320/DSC00597.JPG)


Истинско звездно нашествие на български лица от подиума, тв екрана и сцената можеха лесно да се разспознаят в тълпата в актуалния напоследък лъскав нощен клуб Grand de lux.


Холивудската звезда Жан Клод Вандам танцува в ритмите на наши хитове и истински купонясваше след тежък снимачен ден.Магнетичната красавица Маги Желязкова от „ В салона” по ТВ 2, лицето на предаването за дами Гери Гунчева- Мис България и модния пиар Наско Лазаров бяха забелязани в късните часове на нощна София да разпускат във вип зоната на метри от холивудското величие.


Светски спецове усилено коментираха наличието на випове дали се дължи заради присъствието на филмовия герой или чиста случайност се оказа големия наплив.


Актуалния ДиДжей Яко през минути развалнуван поздравяваше Вандам,който въпреки че беше обграден от силна охрана, наш екип успя да се добере до него.


Не е тайна че пък Симона от Планета всяка сряда със сексимвола на Младежкия театър Деян Донков водят тук най-грандиозното караоке в нощна София.


Дали Вандам няма да отскочи отново, за да попее с носителката на цели две Плейбой библии??Остава само да гадаем.


КОМЕНТАР: Не ми се броят правописни грешки, но определено Лазаров трябва да взима уроци. Хайде да направим акция "Спасете БГ Пр-те" или може би пък "Спасете ни от БГ ПР-те".
