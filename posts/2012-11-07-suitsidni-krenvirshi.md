---
categories:
  - Реклама
date: '2012-11-07T00:00:00.000Z'
language: BG
slug: /?p=2068
title: Суицидни кренвирши
published: true
summary: ''
id: 2012-11-07-suitsidni-krenvirshi
postImage: >-
  https://raw.githubusercontent.com/kirilchristov/blog_images/main/2012/11/01.jpg
---

В Рая хранят с кренвирши. С това ме убеждават Leki и едва ли не ме потупват по рамото да скоча на релсите в метрото. След "Вкусмихни се", всички които оообичат Leki са зарадвани от "новата" кампания на марката в софийското метро. Рекламата се намира на жълтата линия, която не трябва да се пресича. Веднага под нея е разположена рекламата на Leki и силното "Имате право да не им устоите". Аз си представям средностатистически човек, с неголяма заплата, без особени надежди, леко депресиран от живота - един от профилите на хората пътуващи с метро. Някак си неволно от време му минава мисълта, да вземе и да се "маане" от тоя живот. И ето, Леки те предизвикват. Гледаш си релсите на метрото и четеш слогана "Имате право да не им устоите". Аз се притеснявах, че като умра няма да има Кока кола, но след като Leki рекламират кренвирши и самоубийство в едно съм спокоен. Чудя се с кой ли бранд мамят арабските камикадзета, наред с харема и веселбите. 

![](https://raw.githubusercontent.com/kirilchristov/blog_images/main/2012/11/01.jpg)

 

![](https://raw.githubusercontent.com/kirilchristov/blog_images/main/2012/11/02.jpg)
