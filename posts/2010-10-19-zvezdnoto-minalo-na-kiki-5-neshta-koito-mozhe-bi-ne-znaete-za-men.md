---
categories:
  - MM
date: '2010-10-19T00:00:00.000Z'
language: BG
slug: /?p=936
title: '„Звездното“  минало на Кики. 5 неща, които може би не знаете за мен!'
published: true
summary: ''
id: 2010-10-19-zvezdnoto-minalo-na-kiki-5-neshta-koito-mozhe-bi-ne-znaete-za-men
---

Преди няколко години един [приятел ми предаде щафетата](http://geo.blog.bg/lichni-dnevnici/2007/02/19/5-things-you-don-t-know-about-me-blog-tag-game.45259) да напиша тези няколко неща. Ето сега го правя:
1.Със скромните си умения по фотошоп правих [обложката](http://goshootpochivka.files.wordpress.com/2010/09/album-cover.jpg) на третия албум на GP a.k.a. Гошо от Почивка и повярвайте ми, гордея се с това (Част съм от джънк хип хоп културата в БГ). Една колежка каза, че ме бива за композиция, но шрифтът е ужасен. Съгласен съм за шрифта, но не мисля, че е права и ме бива за композицията. Като цяло изглежда добре, само умалена.  
2.Бил съм главен герой на [видеоклип](http://vbox7.com/play:7de7d50e) на Сепуко 6. Бях правил кратко филмче, по време на кариерата ми в ММ, което момчетата взеха и премонтираха за клип. Мен ме е срам от това, което направих, но не крия, че съм поласкан от факта, че ме увековечиха. 3.Веднъж се опитах да обера човек. С едни приятели, бяхме на по около 16-17 години, трябва да е било Виденово време. Аз исках часовник, Наско-бомбър, Дзифта-маратонки. На никой от нас не му стискаше, имайки предвид факта, че не бяхме обирали човек досега. Не знаехме какво точно се прави, за това решихме да го преследваме. Пичът се затича и се качи в един тролей на Орлов мост. Тръгнахме след него. Докато тичах да се кача, се подхлъзнах и паднах под тролея. В този момент той тръгна и гумата се засили право към корема ми. Щях да плисна чревца навсякъде, ако не беше Дзифта, който ми спаси живота издърпвайки ме рязко. Благодаря ти, Дзифте. Повече никога не ми е минала мисълта да ограбвам човек. Мисля, че по-висши сили ми дадоха урок.  
4.Няколко пъти за малко да умра от токов удар. Първият път е като много малък крада игла за плетене и я забивам централно в печка с реотани. В резултат иглата се стопява, електрическата инсталация гръмва, а вълната ме изхвърля на няколко метра. Години по-късно завирам 9-волтова бормашинка в 220V контакт, тя ми гръмва в ръцете. Няколко месеца по-късно се опитвам да си направя магнит от медна жица (!!!), резултатът е димящ и разтопен контакт и изправена коса. На гарата на село пък ни спасиха с братовчед ни, докато се опитвахме да се качим на покрива на влак и да имаме шанса да бъдем изпепелени от 25 000 волта. След известно време същия този братовчед бе спасен от баба си, хриптящ на въжето на саморъчно направена бесилка – очевидно добра изработка. Беше гледал филм с бесене и искаше да види как се чувства човек по време на бесене.  
5.Човекът , герой на блога ми – [Наско Лазаров](http://kiro.bg/pr/%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-kirobg-%D1%81%D1%8A%D1%81-%D1%81%D0%B0%D0%BC%D0%BE%D1%80%D0%B0%D0%B7%D0%BF%D1%80%D0%B0%D0%B2%D0%B0-%D0%BF%D0%B8%D1%81%D0%BC%D0%B5%D0%BD%D0%BE.html), се оказа братовчед на мой приятел. Светът е малък, хаха. Но не това е причината да спра да пиша за него. Всъщност го знаех още от преди това
