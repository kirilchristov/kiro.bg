---
categories:
  - Kiro.bg presents
date: '2012-06-26T00:00:00.000Z'
language: BG
slug: /?p=1933
title: Какво си мисля за Elevation 2012?
published: true
summary: ''
id: 2012-06-26-kakvo-si-mislya-za-elevation-2012
postImage: >-
  https://raw.githubusercontent.com/kirilchristov/blog_images/main/2012/06/IMG_1406.jpg
---

![Elevation 2012](https://raw.githubusercontent.com/kirilchristov/blog_images/main/2012/06/IMG_1406.jpg)


Няма да ви разказвам за фестивала, защото много хора са изписали, много са снимали и това, което искам да кажа не е свързано със случилото се, а с преживяното. Какво мисля за Elevation? На база на фестивалите, на които съм ходил (Exit - Serbia, Roskilde - Denmark, Rock and Coke - Turkey, Hove - Norway, Sziget - Hungary, Spirit of Burgas и други по-малки) мога да кажа, че това е фестивалът с най-европейско усещане за мен. Да отидеш някъде надалеч от града, да се разцепиш по поляните, да срещнеш готини агенти в кемпа, да можеш да се забавляваш нонстоп, ако завали да се накаляш. Никога не съм виждал толкова много яки хора на едно място. Всички изглеждаха красиви и щастливи, сякаш не бях на БГ фестивал, но ето че и тук може. Беше ми писнало от фестове на стадиона, след които трябва да се прибереш вкъщи. Това не е фестивал, а концерт. Истински фестивал в БГ засега е само Elevation. Сори за останалите, но само там имам такова чувство за свобода и спокойствие. Наистина има какво да се желае за следващата година като хедлайнери, но след миналогодишния вятър, това е едно добро продължение. Нямам никаква забележка към организацията, която е почерпила от най-добрите световни практики. Факт. Тези хора знаят какво правят. П.с. Хангарите бяха много силни. Не знам дали стават за сцени, но вътре ще е идеално за по-малки банди. И догодина да е поне 1-2 дни повече.
