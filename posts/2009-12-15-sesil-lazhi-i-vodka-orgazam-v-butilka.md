---
categories:
  - PR
date: '2009-12-15T00:00:00.000Z'
language: BG
slug: /?p=553
title: 'Сесил, лъжи и водка (Оргазъм в бутилка)'
published: true
summary: ''
id: 2009-12-15-sesil-lazhi-i-vodka-orgazam-v-butilka
postImage: >-
  https://raw.githubusercontent.com/kirilchristov/blog_images/main/2009/12/Sesil_Vodka_Orgasm_Bottle_Small.jpg
---

![Sesil_Vodka_Orgasm_Bottle_Small](https://raw.githubusercontent.com/kirilchristov/blog_images/main/2009/12/Sesil_Vodka_Orgasm_Bottle_Small.jpg)

 Получихме писмо от Сесил, която е лице на нова водка. Няма да ви занимавам с това, как водката била пратена до Хю Хефнър, по-интересна ми се стори информацията за самата бутилка. Публикувам избрани хитови части от инфото. Предполагам всичко останало ще намерите в рубриката "Жълта преса" на Боби Кандов в [блоговете на Капитал](http://www.capital.bg/browseblog.php?blogrubr=756) .

> ВОДКА “ОРГАЗЪМ” – А СЕГА ЖЕНИТЕ ЗНАЯТ ЗАЩО!

> «Тия, дето са го измислили тоя х... да си го заврат в гъзо! Я ке пием шльокавица!.» са се произнесли 78 % от мъжете, но според психолозите в екипа това е по-скоро защитна реакция срещу плашещата ги вероятност половинките им да се пристрастят към продукта и да ги лишат от традиционно полагащите им се брачни забавления. Останалите 22 % са изразили одобрение, но колегите са се усъмнили в мъжката им принадлежност.


А сега е време за малко истинска фантазия от Сесил, направо и повярвах:

> Водка “Оргазъм” е разработена от експертен екип от български и руски потомствени технолози на основата на откритата в дневника на Распутин тайна сибирска рецепта. Изработена от тройно дестилиран украински спирт, произведен от покълнали пшенични зърна от всяка първа пшенична реколта в региона на Крим. Омекотена е със снежна вода от връх Ком, акумулирана само по времето на лятното слънцестоене и е преминала през множество стадии на пречистване и сребърно-йонни филтрации. Водка "Оргазъм" има невероятно мек и приятен вкус, с уникален дизайн на бутилката, който е реверанс към Бога на плодородието. Неподправеният бленд от сибирска хвойна, мускатово орехче, прясно настъргана кора от Muira Puama и свежо окосен гръмотрън й придават енигматичния привкус на амброзия. Мажорната тоналност се допълва от дискретните нотки на счукан карамфил, изсушено авокадо и зелени смокини. Целият ансамбъл и титаничната сила на “водката на сладострастието” вулканично изригва в едно симфонично, оргазмено, кресчендо на сетивата.

![Sesil_Snejanka_Vodka_Orgasm](https://raw.githubusercontent.com/kirilchristov/blog_images/main/2009/12/Sesil_Snejanka_Vodka_Orgasm.jpg)

_Хей, приятелю, Снежанка ли те възбуди така?_
