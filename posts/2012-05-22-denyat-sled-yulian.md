---
categories:
  - Kiro.bg presents
date: '2012-05-22T00:00:00.000Z'
language: BG
slug: /?p=1917
title: Денят след Юлиан
published: true
summary: ''
id: 2012-05-22-denyat-sled-yulian
---

Юлиан Константинов се самозакопа, без чужда помощ. Днес разбрах, че срещу мен има пусната жалба за... счупени чистачки. От неговото [изявление](http://kiro.bg/?p=1915) мога да разбера следното: 1. Той никога не е паркирал неправилно 2. Аз съм го чакал до колата с вдигнати чистачки, който тайно съм счупил. Макар че ако исках да чупя, щях да къртя, не да вдигам. 3. Аз нямам никакви права да му пипам собствеността, но той има право да прави каквото си иска. Ако имам проблем да викам КАТ. 4. Причакал съм го псувайки с камък в ръка, провокирайки го, въпреки че е по-голям и силен (на външен вид) от мен. Първите ми думи са били "Аз тебе те познавам, но ти не знаеш кой съм". 5. Не съм бил удрян. 6. Аз съм леке и за щастие по-голямата част от българите не са такива като мен. 7. Да караш черен джип и да се държиш като мутра не те прави мутра. Факт. Прави те само wannabe мутра. 8. Само аз твърдя, че съм обикновен гражданин, той мисли че съм нещо друго. 9. Иска да му платя чистачките. Ти сериозно ли? Аз мисля, че ние, които не сме съгласни с арогантното поведение на недосегаемите водим с 2:0. Ако ще да е победа и за един ден. Засега само мърдаме, представете си какво ще стане, ако започнем да хапем. Медиите си свършиха работата. Днес сме и по вестниците. Гугъл пази историята. А, можеше да кажеш просто едно "Извинявай, сгреших".
