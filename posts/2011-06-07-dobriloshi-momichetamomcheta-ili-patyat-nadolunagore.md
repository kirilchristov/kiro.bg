---
categories:
  - 'Отдел: Лична Драма'
date: '2011-06-07T00:00:00.000Z'
language: BG
slug: /?p=1497
title: Добри/лоши момичета/момчета или пътят надолу/нагоре
published: true
summary: ''
id: 2011-06-07-dobriloshi-momichetamomcheta-ili-patyat-nadolunagore
---

Тя е добро момиче. Едва ли ходи в заведения, в които стъпвам аз. Вероятно добрите момичета ходят в незадимени заведения, хапват салати, пийват минерална вода или в ексклузивни случаи винце. Добрите момичета са за предпочитане пред тези, които висят до сутринта в Хамбара например. Лошите момичета имат бръчки, добрите карат на диети. Не обичам лошите момичета заради чувството им на принадлежност към всички момчета. Или повечето от тях. Добрите момичета са ничии. Те не са забелязвани в мъжка компания. Не гледат „Сексът и градът“, но живеят все едно са Кари Брадшоу. Всяка чака някой, някой никога не идва или ако дойде, неизменно е боклук. Добрите момичета не ходят където ходя аз. Те не стъпват в задимени дупки, не пият бира. Те направо мразят хората пиещи бира. Ами кажете ми тогава как такива хора като нас срещат вселените си? На пропадналите момчета не им трябват добри момичета. Ето те не се срещат никога и май така е по-добре нали? По дяволите какви хора се срещат в „готините“ заведения. Кои заведения са готини? 3 пъти се засякох с шефа ми, който е на 43-о място в топ 100 на БГ милионерите, в три различни заведения, които посещавам аз. Следователно или той ходи по големи дупки, или местата на които ходя аз не са дупки. Според foursquare съм почти в средното ниво на приятелите ми. Като изключим бар Габа, който наистина е жестока дупка и най-яката барманка е лесбийка. Шут в гъза от природата. Едно хувабо момиче, което никога няма да познае.... хъм, като знам какви хора ходят там, по-добре да не познава нищо от тях. Аз почвам да пия бира от понеделник. Преди поредния бар хвърлям кена с половин бира вътре, в контейнера. Сега го хвърлям, но ако продължавам така след някоя друга година ще го вадя оттам. Ние сме неудачници. Трябва да затворят баровете, за да се спрем. Тичаме надолу. Не падаме. Тичаме. Всичко е по-собствено желание. Добрите момичета ядат салати. Лошите момчета пият. Добрите момчета са балъци и живеят скучно. Предпочитам да тичам надолу от колкото да си продам живота от 8 до 5.
