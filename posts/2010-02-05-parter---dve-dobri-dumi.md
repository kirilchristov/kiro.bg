---
categories:
  - Kiro.bg presents
date: '2010-02-05T00:00:00.000Z'
language: BG
slug: /?p=657
title: Parter - две добри думи
published: true
summary: ''
id: 2010-02-05-parter---dve-dobri-dumi
---

Заведението Parter ми го показа моят приятел Тео, който ме заведе там да пийнем по бира. Допадна ми заради (звучи клиширано, но в случая предпочитам клишето) приятната обстановка и ненатрапващата се среда. И понеже в блога си само укорявам някакви хора, за това какви недостатъци имат, реших веднъж да напиша за това какво ми е харесало в нещо. 1.При едно от първите ми посещения, нямаха да ми върнат. Вместо да ми приберат парите, барманът ми ги върна и каза, че ще ме води на сметка, да не се притеснявам ако нямам точно. За сравнение на други места просто те отсвирват. В близко заведение ми прибраха 20 лева за един Tuborg и трябваше да преследвам барманката. 2. Снощи, попитах дали имат ПОС терминал за разплащане с карта. Оказа се, че има и аз спокойно изпих няколко приятни напитки. При плащането се оказа, че в терминала няма лента и следователно няма да си платя с карта. Барманът ми предложи, тъй като вината е негова, да си платя друг път. Все пак той ми е причинил неудобството. Дори ме почерпи една пурета. Допадна ми отношението на тези хора и мисля да посещавам по-редовно това заведение. За историята само довършвам, че се разходих до банкомата и си оправих сметката.
