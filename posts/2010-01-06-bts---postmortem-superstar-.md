---
categories:
  - 'Отдел: Лична Драма'
date: '2010-01-06T00:00:00.000Z'
language: BG
slug: /?p=582
title: 'Б.Ц. - POSTMORTEM SUPERSTAR '
published: true
summary: ''
id: 2010-01-06-bts---postmortem-superstar-
---

Свитнаха един мафиотски сателит. Б.Ц. измести дори Б.Б от небосклона. Извинявайте, ама ми стана смешно. Може и да съм циник, но вчера Иван и Андрей бяха също толкова за разстрел (с дистанционното), колкото и разциврената Райкова. Драма след драма от ефира на Нова. Продуцентът потрива ръце, реди линия, радва се на живота. Кеша капе с големината на рейтинг точки. Дори Киро гледа, въпреки, че е хейтър. Така се случи, бях на гости, у нас нямам ТВ. Не мога да нарека г-н Цанков журналист, по-скоро драматург. Всеки чел в-к Уикенд и списваната от него рубрика е наясно, що за егоцентрик беше той. Голямата звезда на ъндърграунд сцената. Парадокс. И понеже искам да съм честен с вас, ще си призная. Не мога да съжалявам, че един измамник си е получил отдавна заслуженото. Било той "най-добрия журналист", човекът "изобличил мафията", "този, който не се страхуваше да говори". Пълен bullshit. Един пич от 24 часа, коментира: Хората, които се радват на новината, със сигурност са повече от тези, които скърбят. Същите хора, които се лигавят от ТВ ефира, цивриха и за Георги Илиев + редица мутри, разбили не едно или две семейства. Народът плаче за тези, които продават наркотици на децата му и се възхищават на момчетата, които крадяха колите им, влизаха с бухалки в магазините им, унижаваха ги на улицата. Колкото до публичните разстрели - така е от близо 20 години. Нищо ново. Сега ли го разбрахте. "Скандалният" радиоводещ ли разтупа сърчицата ви? Пуснете сълза и после пуснете Нова. Да плачем хванати за ръце?
