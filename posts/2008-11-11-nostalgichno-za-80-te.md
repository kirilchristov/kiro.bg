---
categories:
  - 'Отдел: Лична Драма'
date: '2008-11-11T00:00:00.000Z'
language: BG
slug: /?p=11
title: Носталгично за 80-те
published: true
summary: ''
id: 2008-11-11-nostalgichno-za-80-te
postImage: >-
  http://1.bp.blogspot.com/_x3M_abAXB6Y/SRlNZdyQi0I/AAAAAAAADLQ/S2KnyRTxcwI/s320/pauls-rs-4360.jpg
---

Напоследък носталгията много продава, чудя се как само да я осребрим. Както се вика, жалко, че не можем да продаваме връщане във времето.


Тези дни получих следния текст по скайп, съкратих го малко и го пускам с уговорката, че ми става приятно, когато си спомням тези неща, но за нищо на света не бих се върнал да живея в соца.


Ако си роден/а след 1983 мисля че няма голям смисъл да четеш това, освен да видиш, какво може да предизвика умиление у по-възрастните около теб и ги кара да се разхлипват и потъват в лиги.

![](http://1.bp.blogspot.com/_x3M_abAXB6Y/SRlNZdyQi0I/AAAAAAAADLQ/S2KnyRTxcwI/s320/pauls-rs-4360.jpg)

_Касетофон мечта за онези години_


Да отидеш до телевизора и да го включиш от копчето на стабилизатора.


Ето ги и тях:


Да поставиш игличката на грамофона точно там, където започва новото парче.


Да върнеш бурканчетата от кисело мляко и бутилките от олио в магазина.


Да пишеш писма на руско другарче ( аз пък писах на Майкъл Джексън)


Да носиш лентите във фотото да ти ги проявяват и после да чакаш да си вземеш снимките, за да ги видиш за пръв път.


Да бързаш да се прибереш, защото ще ти “звъннат”.


Да вариш прясното мляко след като го купиш, защото ще вкисне.


Да събираш салфетки и станиоли от шоколадови яйца.


Да сложиш индиго м/у два листа и да напишеш доклад по биология в 2 екземпляра.


Да се вълнуваш, когато “пуснат” нещо в магазина.


Да имаш да пишеш домашно и да отидеш в читалнята да търсиш материали, защото няма Гугъл.


Да ходиш до ”Домашни потреби” за тиган, до ”Плод-зелечук” за чушки и домати, до ”Млад техник” за детски играчки.


Да сменяш ремъка на касетофона.


Да играеш на криеница, стражари и апаши.


Да звъниш на вратата на някоя бабичка и да тичаш да се скриеш.


Да хвърляш яйца от балкона върху неприятелите си.


Да гледаш на черно-бял телевизор “Студио Х” всяка събота, след 23.30 часа.


Да участваш в Ленински съботник.


Да познаваш мириса на “Кореком”.


Най-големият магазин, който си виждал да са Централните хали.


Да разлистваш Некерман и да му се взираш с влажни очи.


Да се подредите всички от семейството за банани на Нова Година и да се правите, че не се познавате.


Да имаш уокмен и за да не му се изхабят батериите, да въртиш касетата на химикал/молив.


Да купуваш бира и да вдигаш всяка бутилка, за да провериш дали няма утайка, като избираш само зелени или само кафеви бутилки.


Да влезеш в супера, а там да има само сол и оцет.


Да заминеш на море с руло тоалетна хартия в багажа. (това е закон и до днес)


Преди филмите да има преглед със сериозен чичко, който да ти обясни какво ще видиш и как трябва да го разбереш.


Да ядеш луканка по празници.


Да си носиш стотинките в кожено портмоненце на врата.


Да нямаш видео, да слушаш филма, преразказан от приятел, който го е чул от приятел, а после да го преразкажеш толкова подробно и цветно на друг, все едно си го видял сам.


Да идеш в чужбина точно след падането на режима и всичко, което да можеш да напишеш в картичката до близките да е ‘Тук магазините са пълни!’, от което майка ти да умре от срам.


Да си “дежурен” до вратата на класната стая и да викаш “Клас стани! Клас мирно!”

и т.н.
