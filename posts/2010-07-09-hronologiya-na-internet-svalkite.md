---
categories:
  - Kiro.bg presents
date: '2010-07-09T00:00:00.000Z'
language: BG
slug: /?p=825
title: Хронология на интернет свалките
published: true
summary: ''
id: 2010-07-09-hronologiya-na-internet-svalkite
---

_(материал публикуван в сп.Penthouse)_ Искам да си призная, че винаги съм използвал интернет като средство за чукане. Ако не си чукал мацка, с която си се запознал в нета, през 2010-а е равносилно да не си чукал мацка въобще. Най-накрая и човечеството да измисли нещо, в което и ние безмускулестите, некрасиви, надарени-единствено-с-ум фрийкове да си намерим партньор. Ясно е, не всички са дискотечни мачовци, които вършеят от клуб на клуб, имат физиката на Киро Скалата и портфейл, по-надарен от самите тях. През 90-те и нас ни заплете световната мрежа, която прокара лъч за депресираното човечество, че може би има начин достатъчно фрийки момиче да ни се върже, дори и свалката да е само за една вечер. Ако сте си правили срещи на Попа по онова време заедно с всички интернет свалячи, сигурно често са ви заговаряли разни момичета: “Извинявай ти ли си Лорд Дракон от чата?”. В повечето случаи никое нормално момиче (освен фенка на Nightwish и Толкин) не би излязло с момче с подобен ник, но е факт, че интернет помогна дори на тези хора, да се намират и съвокупляват. Далеч не вярвам, че хората започнаха да ползват чатовете, за да разменят празни приказки. От самото начало започнах да влизам в mIRC, за да си намеря момиче за секс, по възможност още довечера. Връзката беше през аналогов телефон, бавна и тегава, а съседите страдаха дълго и мъчително, заради факта, че телефоните ни бяха в дуплекс. От първото ми влизане в канал #Bulgaria заговорих момиче с никнейм Moonlight. Представях си нежна, чернокоса девойка с бледа кожа, дълги крака и коса падаща свободно върху щръкналите и напред гърди, нито много големи, нито много малки. Moonlight също се опита да ме убеди, че изглежда точно така. Тъй като музата ми живееше във Варна, а аз бях в София, се налагаше да си чатим в продължение на почти цяла година преди да имаме възможност да се видим. И дума не можеше да става, тя да ми прати снимка във времената, когато скенерите и дигиталните фотоапарати струваха колкото лека кола. Все пак дойде време да се видим, тя ми се обади на домашния телефон. Тогава нямаше “ни джиесеми, ни (кабелен) интернет”. Чист и спретнат се заредих на светофара на х-л Хемус с инструкция, че чакам момиче с черно кожено палто и черен прилепнал панталон. Бях сам, срещу 5 дами с подобно описание от другата страна на булеварда. При шанс 5:1 към мен започна да се приближава точно момичето, с което в този момент не искате да бъдете забелязван. Бях инвестирал година в чат свалка за момиче, което можех да забърша от всеки бар. Все пак след помощта на 4-5 водки дебютирах и на този фронт, откривайки лист със завоевания белязал моята интернет епоха. Повече никога не видях moonlight и никога не и писах, но разбрах, че чатовете са прекалено енергоемки места за свалки. Това е интернет, няма ли нещо по-бързо? Спомням си един познат ми сподели, че след като си чател с момиче от Враца не издържал и запалил колата. Чак долу пред блока и се усетил, че е бил сума ти път, без дори да е виждал момичето. Тя седнала в колата му и двамата мълчали без да знаят какво да си кажат, защото се познавали от 1 час чатене. Накрая той решил да сложи всичко на масата и си разкопчал ципа. Или ще ми забие шамар и ще си тръгне, или всичко ще се нареди - си помислил той. Всичко се наредило. Друг познат до 24-тата си година не бе правил секс и най-накрая бе намерил “разкрепостена, млада дама, адвокат”, с която да сбъдне сексуалните си фантазии. Оказало се, че вместо романтична дама, приятелят ми попаднал в апартамента на 30 годишна, 90 килограмова тигрица, която пречупила представата му за първия път, през призмата на анален секс, комбиниран с кубчета лед и сметана. Друг познат пък се запозна с момиче по ICQ, докато настоящето му гадже правеше сайбърсекс чрез видеоконференция с млад французин по скайп в другата стая. Издаде се, след като приятелят ми намерил специфичен косъм между бутоните “f” и “g” на клавиатурата на лаптопа си. От мъка се срещна с ICQ позната си и всичко завърши с брак. За щастие, не дълго след навлизането на дигиталната фотография, се появиха и първите сайтове, които ни даваха възможност да си слагаме снимка на профила и да виждаме човекът преди да почнем да си комуникираме. Тогава всеки от нас, е разбирал, че дори и снимките лъжат. Опитът показва, че колкото по-красива е тя на снимката, в действителност е доста по-ниска, има силен диалект или просто не е твой тип. От тогава не се доверявам на момичета, които ползват анимирани аватари. Искам всичко на масата. Тъй като кукличките в сайтовете ги забелязват всички мъже, респективно те получават поне по 100 писма на ден, така че човек трябва да е оригинален. Бога ми за всички оригинални неща, които измислих, не ме удостоиха с капка внимание от страна на русите силиконови секс бомби. Затова един ден се ядосах и пуснах съобщение на една жестока кака: Imam nov bavarec. Iska6 li da go razhodime. Отговорът дойде след секунди и беше : Da. Koga? Очевидно е, че интернет не е по-различно място за свалки от нощно заведение стига да изиграеш правилната роля. Ако толкова искаш да си легнеш с безмозъчна кукла си купи ключ от Бентли през ebay и го размахай в БИАД. Не е нужно да си морски гларус или спасител на Златни пясъци от 80-те, за да чукаш чужденки. Много преди да има facebook се появиха редица социални мрежи обединени под някаква цел. Дали ще е за пътувания или размяна на гостувания, доста момичета от цял свят си търсеха приключения у нас. Благодарение на 1-2 сайта за гостувания бързо сложих знаменца за победа във Франция, Австрия и Австралия. Победния рейд можеше да обиколи света, ако не си бях хванал постоянна приятелка. След това се появиха блоговете. Най-общо казано какво бяха те. Отваряш си блог, където изказваш мисли, сънища, плюеш правителството, говориш за себе си. Ставаш блогър. Ако си достатъчно добър, скоро добиваш звезден статут, започват да те забелязват други блогърки, които умират да се запознаят с теб и повярвай ми, също така да си легнат с теб. От както има чат, има и секс чат. По едно време излизах с жестоко момиче, което в свободното си време заработваше пари, за да маструбира пред уебкамера. Бях особено горд, че съм единствения, който я чука и в реалния живот. Накрая някак си закономерно се появи и facebook. Най-голямата социална мрежа увеличи успехите ни в секса с геометрична прогресия. Отваряйки списъка си с приятели сигурно всеки от нас може да си намери сексуален партньор за вечерта, а воайорството никога не е било толкова масово задоволявано. Мрежата се превърна в каталог от потенциални сексуални партньори, а многото и разнообразни фотографии, наблюдение на държанието на индивида в комуникацията му с обкръжаващите го, ни помага да опознаем човек отстрани, без той дори да подозира за това. Определено facebook е най-добрият начин да разгледаш мацка необезпокояван. Вече не се запознавам с момичетата с фразата: “Дай ми телефона си”, а “Имаш ли фейсбук”. Та помогна ли интернет за сексуалния ни живот? О, да. Сигурно огромен процент от връзките ви е резултат на контакти в мрежата, а може би някой ден дори ще вземе превес. Започвате да забравяте имената на приятелките си, добре че в мрежата ги виждате с имената им прикрепени към тях. Според мен въпросът ни не трябва да е “Как ни помогна интернет за сексуалния ни живот?”, а “Какво щяхме да правим без него?”
