---
categories:
  - Kiro.bg presents
date: '2010-01-29T00:00:00.000Z'
language: BG
slug: /?p=648
title: 'Банско, Цеко. Подведохте ме.'
published: true
summary: ''
id: 2010-01-29-bansko-tseko-podvedohte-me
---

Какво е подвеждаща реклама? Какво е нелоялна конкуренция? Може би ще ме помислите за дребнав, но не ми допада курортите да ме подлъгват с обещания за едно, а да получавам друго. Става дума за рекламата на Банско, която включва "_Цели 70 километра професионално подготвени и надеждно обезопасени писти са на разположение на скиори и сноубордисти_."

![](https://raw.githubusercontent.com/kirilchristov/blog_images/main/2010/01/Screen-shot-2010-01-29-at-10.48.26-AM.png)

Ок, но измежду тези 70 километра и 25 лифта, са и писта Академика и нейният лифт (номер 14 на картинката, най-вдясно). Всички знаем, че тази писта не функционира, мисля от 80-те на миналия век. Oткакто ходя на Банско, не съм виждал никога тази писта да работи, да не говорим, че лифтът вероятно е демонтиран и стоят само стълбовете.

![](https://raw.githubusercontent.com/kirilchristov/blog_images/main/2010/01/Screen-shot-2010-01-29-at-10.48.51-AM.png)

Още по-неприятно е, когато Юлен АД обявяват, че всичките им писти и съоръжения работят в момента. Е, не работят. Сега ще ми върнете ли някаква част от 50-те лева, които ви давам, подведен от рекламата ви. Писта номер 14: отсъства от таблото, но все пак всички съоръжения работят.

![писти банско](https://raw.githubusercontent.com/kirilchristov/blog_images/main/2010/01/Screen-shot-2010-01-29-at-10.48.13-AM.png)

Пак пуснах жалба към комисията за защита на потребителя, ей така да видя ще има ли ефект. Цеко, Цеко след всички гадости на Банско, поне правите добро нощно на Лалето, за което няма как да не съм ти благодарен. Но толкова.
