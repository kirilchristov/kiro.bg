---
categories:
  - Kiro.bg presents
date: '2013-07-22T00:00:00.000Z'
language: BG
slug: /?p=2194
title: Морски бар рипорт
published: true
summary: ''
id: 2013-07-22-morski-bar-riport
---

След като така и така живея на морето реших, че трябва да дам няколко съвета, къде да ходите, като минете насам. Първо ви благодаря, че протестирате и за мен и да ви кажа, че ще се погрижа, когато намерите време за почивка да отидете на проверени за това места. Разбира се ще ви казвам и кое можете да си спестите. 

![](https://raw.githubusercontent.com/kirilchristov/blog_images/main/2013/07/550106_398444190167242_456147899_n.jpg)

 1.Starfish - Черноморец Must-do заведение с малко стегнато рибно меню, в което няма да намерите мусака, а това само по себе си гони хората с диагоналките (FTW). Хората са приятелски настроени, имам чувството за комфорт, а храната вдъхновяваща. Калмари, миди, октоподи с малко узо или рибна салата с една ледена водка. Ако пропуснете малиновата торта за десерт ще съжалявате. Видях човек да притваря очи от удоволствие, докато я опитва. Само да вметна, че това е и единственото място в Черноморец, което ми се стори нормално. Вечер всичко е резервирано, така че трябва да сте готови да си направите предварително резервацията или да отидете преди нормалния час за вечеря. За обяд до колкото знам няма проблеми. [https://www.facebook.com/pages/Ресторант-Starfish/398359073509087](https://www.facebook.com/pages/Ресторант-Starfish/398359073509087) Снимка: от FB на заведението 

![](https://raw.githubusercontent.com/kirilchristov/blog_images/main/2013/07/F1320010.jpg)

 2.Малката Текила - Созопол Най-свежите бармани в Созопол, анимационни герои направо, има Free WiFi, а да не говорим, че джагата е с 11-12 топки. Това къде го има, а? Имам особени симпатии към мястото и към хората, така че за мен това е единтсвеното останало място в този град, където можеш да си позволиш да се напиеш и да си сред свои. На снимката, неповторимия фейс на Нико. Снимка: http://b-tothe-o.blogspot.com 

![](https://raw.githubusercontent.com/kirilchristov/blog_images/main/2013/07/992939_598152363559060_1183742714_n.jpg)

 3.Клуб Алкохол на Каваци бих го сложил в графата "не знам какво да ви кажа". Мястото е вградено по интересен начин в основите на стар соц ресторант, а интериора е забележителен (или липсата му). Изглежда добре, но украсата около него ми напомня на облицовка на плувен басейн. В никакъв случай не е лошо, обаче цени от порядъка на 4,40 за малка Стела и 2,50 за вода Бачково ми е too much за заведение с името Алкохол, виж за Bedroom, Cacao, Planet и сие ще си е тамън, особено в района на Слънчев бряг. Колкото и да не ми харесва, става парти и може би аз не разбирам (или съм киселяк). Аз ще изпия една бира в някое по джънк място, но вие можете да го тествате. [https://www.facebook.com/ClubALCOHOL](https://www.facebook.com/ClubALCOHOL) Снимка: от FB на заведението 

![](https://raw.githubusercontent.com/kirilchristov/blog_images/main/2013/07/1010063_10201514303840952_31410943_n.jpg)

 4.Кораба - Синеморец. За най-добрите места не се говори много, за да не идват нашественици. Или го знаете или не. И в двата случая си има причина. В момента пиша от тук. Сега гръмвам един студен чай и отивам на плаж. [https://www.facebook.com/groups/186369830870/?fref=ts](https://www.facebook.com/groups/186369830870/?fref=ts) Снимка: Ивайло Иванов - Иву
