---
categories:
  - 'Отдел: Лична Драма'
date: '2009-03-23T00:00:00.000Z'
language: BG
slug: /?p=118
title: 'Любовта трае три години, влюбването една седмица'
published: true
summary: ''
id: 2009-03-23-lyubovta-trae-tri-godini-vlyubvaneto-edna-sedmitsa
---

_(Не чети това, ако си мислиш, че ме познаваш)_ Ако Бегбеде твърдеше в началото на една своя книга, че любовта трае само три години, а после ни подведе и я удължи с неопределен период от време, то аз съм сигурен в твърденията си.

![love_kills___get_a_gun_by_blacklotusjpg](https://raw.githubusercontent.com/kirilchristov/blog_images/main/2009/03/love_kills___get_a_gun_by_blacklotusjpg.jpeg)

Не помня да съм се влюбвал за повече от седмица. Не знам как се влюбвате вие и дали проблемът не е в моята кутийка. Аз се влюбвам в невъзможни неща, в лица, в коси, в очи, в жени, които въобще не познавам. Имам си проблем с фантазиите. На 4 се влюбих в момичето от съседното бунгало на морето, на 7 беше момичето от съседния чин в първи клас, после момичето от шести клас. В това от седми се влюбих след като бяхме скъсали. Да, ходихме една седмица и повече не я видях. До ден днешен се опитвам да я открия, но не знам нищо, освен, че се казваше Елена и беше от В клас. След това се започна с нормалните взаимоотношения.

**Когато се влюбвате гледате ли гърди, тяло и т.н.?**

Когато си търсим жени за секс се заглеждаме в тялото и не само. Направо това е първата спирка на нашите погледи. Сексуален тест. Може мацката да е куха нацапотена пластмасова балеринка, но има ли цвят се одобрява. С влюбването нещата не стоят така. Поне при мен. Аз си харесвам лица. В 11 клас преследвах едно момиче в продължение на година. Знаех кога ходи на училище и имах програмата и. След повече от 12 месеца успях да я сваля. Бях влюбен в лицето и. Ходих с нея една седмица. Толкова трае едно влюбване.

**Какво ще стане ако след това не дойде любовта**

? Връзката между двете е като влакът София-Плевен, с прекачване в Червен Бряг. Ако изпуснете второто не стигате. Само с влюбване не става. След 11 клас не се сещам за значими влюбвания, освен едно в университета и няколко след пиянски вечери. Най-гадни са били тези, за които мацките са го направили на принципа one night stand. Сега разбирам

**как се чувстват жените**

след еднократно чукане. Винаги съм бил онова интровертно звено в една връзка, което знае , че то ще е причината за края. На жените им се струва незряло да не знаеш какво искаш. Как можеш да знаеш какво искаш, след като единственото, което искам е, да не знам нищо. Искам денят ми да започва с

**уравнение с три неизвестни**

. Искам да мога да комбинирам възможности и случайности и всеки ден да е различен и интересен. Една връзка те поставя в рамки рано или късно и колкото и да се обичате идва денят, в който се разминавате у вас. Имате различни програми, различна работа, различно свободно време и различен живот.

**Най-вече имате различен партньор**

. Дори заедно мислите за други. Дори заедно сте сами.

**Някои го предпочитат горещо, други предпочитат Киро**

. Понякога се чувствам като студено влечуго. Не знам как ми хрумна, но обичам да се рея в мисли и отнесена музика. Направете ме гущер и ме оставете да се просна на камък в някой следобеден ден в Гранд каньон Колорадо. Меланхолията всъщност е прекрасно чувство. Най-малкото можем спокойно да извадим албумите на The Verve от чекмеджето... или няколко касетки от 90-те. Любовта е далеч по-красива, когато се случва във филмите или на други хора. В повечето случаи любовта не е споделена.

**Любовта е толкова по-красива, когато не се случва въобще**

. В нашите ръце ми се струва, че се замърсява и губи цвят. Освободете любовта. Оставете я на мира. Правете секс. Who the fuck needs your love?
