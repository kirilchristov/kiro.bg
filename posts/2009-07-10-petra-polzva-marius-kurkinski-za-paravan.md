---
categories:
  - PR
date: '2009-07-10T00:00:00.000Z'
language: BG
slug: /?p=313
title: Петра ползва Мариус Куркински за параван
published: true
summary: ''
id: 2009-07-10-petra-polzva-marius-kurkinski-za-paravan
postImage: >-
  https://raw.githubusercontent.com/kirilchristov/blog_images/main/2009/07/press.JPG
---

Сигурно вече сте прочели тъпотията, че Мариус Куркински е режисирал новото видео на Петра. Тъпотия, защото човек като Мариус едва ли би го направил... и се оказа, че не е. Въпреки това певачката разпрати следния прес до медиите:

![press](https://raw.githubusercontent.com/kirilchristov/blog_images/main/2009/07/press.JPG)

_Мариус Куркински режисира Петра Хищната хиена на попфолка Петра пристига в края на месец юли отново в България. Поводите да се завърне толкова скоро в родината са два. Певицата на народа има няколко участия във фолк клубове, както в София така и в страната. За 10 дневният си престой Петра е планувала и снимките за видеоклипа към песента „Динамит”. Парчето е в латино стил, а режисьор на видеото ще бъде известният актьор и театрален режисьор Мариус Куркински. Темата, на която са се спрели двамата е морските латино страсти. На въпроса: Защо избра точно Мариус за режисьор на клипа, с който ще направиш голямото си завръщане в България? Петра отговори лаконично: „Много ме впечатли постановката, която направи Мариус в хасковския театър. Винаги съм му се възхищавала, защото е неповторим, неподражаем и със собствен почерк!”_

\*\*\*

А ето и коментара на г-н Куркински, направен пред моя колежка специално за kiro.bg: _„Не, не е вярно. Няма такова нещо. Познавам Петра, защото точно в това представление участва нейният бивш съпруг, който е актьор. Но никога не съм потвърждавал каквото и да било за снимки на клип._

**Информацията не е вярна**

“.
