---
categories:
  - Kiro.bg presents
date: '2010-03-14T00:00:00.000Z'
language: BG
slug: /?p=717
title: Какво чете Киро в момента? И той го прави понякога.
published: true
summary: ''
id: 2010-03-14-kakvo-chete-kiro-v-momenta-i-toy-go-pravi-ponyakoga
---

Няколко книги в момента: 1.

**Пий, залагай, чукай**

 от Андрю Готлиб - яко начало, леко увисване, приятен финал. Един пич разказва историята си, за това как жена му започва да се чука с някакъв си Дейвид, а нашия се отдава на няколко месеца пиене в Ирландия, няколко месеца в Лас Вегас и за финал Тайланд. Донякъде ми допада като настроение в момента. Аз бих чукал и във Вегас, което героя Боби не прави, но знам ли. Книгата се доближава до настроението ми в момента. 2.

**Slash**

 от Anthony Bozza - продавали я и у нас, но е непреведена. За сметка на това хартията е доста качествена с картинки навсякъде. Още не съм стигнал до Гънс ерата, но подозирам ме чака планина бело, боро и Джак. 3.

**Острови на течението**

 - Хемингуей. Един автор, когото признавам никога не съм чел. Реших да почна от нещо, което е встрани от мейнстрийма, а не просто да хвана “Старецът и морето” (Мисля във втори клас я почнах, но тогава не ми се стори интересна) 4.

**Краят на маркетинга, какъвто го познаваме**

 - Серджо Зийман. Има интересни примери, макар, че като цяло е едно голямо оправдание тип “Не аз прее\*ах Кока Кола навремето с New Coke”. Каквото и да си мисля обаче, пичът е врял и кипял в бизнеса и последното, което мога е да го съдя. Хубавото, че есенцията на цялата книга можете да я извлечете от съдържанието. Прочитате я веднъж и после може да си припомняте само от съдържанието. 5.

**Източно тяло / Западен ум**

 от Енодия Джудит. Зад това доста тъпо заглавие се крие един не лош труд, който съчетава психология и източни разбирания. Честно казано ми помогна да осъзная някои мои проблеми и да си помогна, а съм прочел само за четвъртата чакра (на любовта), като прочета и другите мисля, че ще се завърна като Супер Киро. 6. 

**Автобиография на един йогин**

 от Парамаханса Йогананда - според мен е пълна приказка с разните му изчезващи хора и невероятни чудеса. Въпреки всичко има нещо много поучително и успокояващо в тази книга. Някак си блика добра енергия от нея.
