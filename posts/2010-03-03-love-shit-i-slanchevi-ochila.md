---
categories:
  - 'Отдел: Лична Драма'
date: '2010-03-03T00:00:00.000Z'
language: BG
slug: /?p=715
title: Love Shit и слънчеви очила
published: true
summary: ''
id: 2010-03-03-love-shit-i-slanchevi-ochila
---

Най-добрия начин да рестартираш - не носи слънчеви очила. Ок? Започвам от малко по-далеч. Ти си отвеян, вероятно депресиран. Животът ти е скапан и се чувстваш, като на работа, която не искаш да вършиш, сложен от някой друг. Живееш го колкото да мине времето. Не вярваш в нищо, а любовта (трябва да намеря дума заместител) е нещо което се случва в романтичните филми. Те от своя страна са направени за такива, като тебе. Да поддържа илюзията им, че такива неща се случват, въпреки че ти никога не си виждал това да се случва толкова хубаво на някой около теб. Но това не трябва да те отказва. Търси погледите. Нямаш идея как за правилния поглед може да промени света ти. Оглеждай се, защото те са там. Срещай погледите им. Ще си истински фрийк, ще си търсач. Но някой ден вашите погледи ще се срещнат. Гледай тогава да не носиш слънчеви очила.
