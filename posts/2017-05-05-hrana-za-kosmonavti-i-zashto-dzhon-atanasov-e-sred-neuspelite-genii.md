---
categories:
  - Kiro.bg presents
date: '2017-05-05T00:00:00.000Z'
language: BG
slug: /?p=2732
title: Храна за космонавти и защо Джон Атанасов е сред неуспелите гении?
published: true
summary: ''
id: 2017-05-05-hrana-za-kosmonavti-i-zashto-dzhon-atanasov-e-sred-neuspelite-genii
---

Няколко цитата от конференцията Collision в Ню Орлиънс - Май 2017.

**Mike Massimino - първият астронавт, който туитва от Космоса**

“Всъщност храната на астронавтите е много вкусна, противно на разбриранията. Единствено разлика прави сладоледа. Той е отвратителен. За това туристите, които ходят в НАСА ги черпят сладолед, защото астронавтите не го ядат.” “Децата ми започнага да се интересуват какво работя, чак когато пуснах туит “The Launch was awesome” при излитането и после се шегуваха с мен в Saturday Night Live. Писаха ми имейл да продължавам с тъпите си закачки, защото така стм бил забавен” “Имам страх от високото. Но не ме беше страх на космическата станция, защото земята е прекалено далече, за да имаш чувството за височина. Обаче когато трябваше да се кача на крана на космическата станция на около 10 метра височина ме хвана страх. Въпреки че в безтегловното състояние няма как да падна. През цялото време се държах здраво за куфарчето с инструментите, за да имам чувството, че се държа за нещо”. “Като малък си мечтаех да стана астронавт. Нийл Армстронг беше моя герой. НАСА ме отхвърляха 4 пъти. Проваляш се само тогава, когато ти решиш да се откажеш. Трябва да знаете разликата между невероятно и невъзможно. При 0,000001 вероятност, винаги има шанс скрит зад редицата от нули.”

**Wyclef Jean (ex-Fugees):**

“Знаете ли каква е приликата между мен и вас tech пичовете, между мен и Стив Джобс? Че записах най-продавания хип хоп албум в историята в гаража на чичо ми. Заедно сме тръгнали от гаража”.

![IMG_1352](https://raw.githubusercontent.com/kirilchristov/blog_images/main/2017/05/IMG_1352.jpg)

**Уолтър Айзъксън - биограф на Стив Джобс и журналист:**

“Стив Джобс ми сподели, че най-важното му творение не е айпода, мака или айфона. А отборът/тимът. Трите най-важни неща в съвремието ни: микропроцесорът, компютърът и интернет не са дело на един човек. А дело на труда на много хора” “Иновации във физическият свят са много трудни. За това уважавам Илън (Мъск). Защото прави иновации там, където е адски трудно”. “Когато проваляш, падаш напред. Винаги си една крачка по-близо и когато се изправиш ще си една стъпка напред. Провалът е опит. Само когато се откажеш се проваляш истински.”

**А ето защо нарича неуспелите предприемачи “Джон Атанасовци”:**

<div class="youtube_video"><iframe src="https://www.youtube.com/embed/n1W1BZ9v3LQ" frameborder="0" allowfullscreen=""></iframe></div>

**Цитати от други:**

“Децата обичат персоналните асистенти (Siri, Alexa, Google Home), защото не им забраняват нищо. Напротив. Винаги им изпълняват желанията.” “След 10 години билет до луната ще е 10 хиляди. Колкот билет първа класа до Австралия днес.” “В днешно време VC-тата гледат за нови платформи, не за аппове.”

![IMG_1352](https://raw.githubusercontent.com/kirilchristov/blog_images/main/2017/05/IMG_1342.jpg)
![IMG_1352](https://raw.githubusercontent.com/kirilchristov/blog_images/main/2017/05/IMG_1329.jpg)
