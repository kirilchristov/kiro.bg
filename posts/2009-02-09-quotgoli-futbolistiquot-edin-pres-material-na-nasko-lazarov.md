---
categories:
  - PR
date: '2009-02-09T00:00:00.000Z'
language: BG
slug: /?p=46
title: '&quot;Голи футболисти&quot; един прес материал на Наско Лазаров'
published: true
summary: ''
id: 2009-02-09-quotgoli-futbolistiquot-edin-pres-material-na-nasko-lazarov
---

![](http://2.bp.blogspot.com/_x3M_abAXB6Y/SZALfAsv68I/AAAAAAAAErk/m6AThrlhFGk/s320/Picture+1.png)


Може би, това трябва да е последния ми пост от серията на бисерите струящи от ПР-а гуру Н.Лазаров.


Все пак, трябва да пиша и за други неща, но днешния му прес релийз е изключителен скок (на около сантиметър) от летвата поставена от самия него. Стил, правопис и самочувствие - три думи охарактеризиращи една изключителна личност - Наско Лазаров.

(Публикувам текста с известни съкращения)

„Бельо за шампиони” пуска Geronimo


НОВИТЕ ИДЕИ СРЕЩУ СТАРОТО МИСЛЕНЕ

 Тв предаването за мода и стил „ Огледала” bTV преди всички през март ще покаже новото белъо на българския производител „ДЖЕРОНИМО”. Първи го изпробва Мистър България 2008 Лъчезар Иванов и моделите на FH 1 съобщи Наско Лазаров, управляващ директор на Агенция ПРофайл _(Самочетка още в увода. Браво, браво - бел.К.)_ .

...


И този път актуалния български производител успя да преодолее скептицизма на българина и разтърси публиката с изящно мъжко бельо, облечено върху мъже. _(Оставаше и да е върху жени - бел.К.)_

  Предизвикателството:  Смелото решение на ръководството на ПФК „ЦСКА” и на футболистите да участват в такъв вид проект (да се снимат по бельо за календар), е не само похвално, но и съдържа голяма доза риск.


Както се и очакваше това решение педизвика остра реакция от някои „доброжелатели” и спортни медии. Какво да се прави – понякога мъжете по бельо са по – провокатовини от политическите скандали.   


Добрата новина:  Добрата новина е, че фотосесията на креативния Георги Манов протече цял ден и резултата може да види всеки, който си купи календара _(Не половин, а забележете цял ден - ето какво наричам аз добра новина - бел.К.)._


Mноголистовия арт календар за 2009 година на GERONIMOи футболен клуб ЦСКА се разпространява във веригата магазини на Ofice1Superstore и  Fonex.


Проекта по заснемането на футболистите по бельо беше по идея на самият футболен клуб, одобрена от ръководството и самите футболисти. Предизвикателството да се заснеме подобен календар бе отправен към нас и ние откликнахме на възможността за нова изява. Въпреки опитите за скандализиране сред феновете на ЦСКА, бельото с марка GERONIMOоткрива по дискретен начин стремежа на футболния клуб към привличане на още по-разнообразна публика.

 GERONIMO Изказваме специални благодарности на ръководството на футболия отбор за гласуваното доверие, на футболистите, които се осмелиха да разчупят рамките...

\----------


Както забелязваме, г-н Лазаров е поел нещата в свои ръце. Това личи особено от правописа. Съвет от нас: spellcheck.


Малко скромност също не е излишна.


Остава висящият въпрос. Какъв човек трябва да си, за да се довериш на подобен специалист. Май ЦСКА верно са в криза.
