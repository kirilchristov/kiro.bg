---
categories:
  - Реклама
date: '2010-01-18T00:00:00.000Z'
language: BG
slug: /?p=618
title: Билборд реклама
published: true
summary: ''
id: 2010-01-18-bilbord-reklama
---

Не съм маркетинг специалист, но според мен е напълно неефективно да рекламираш с билборд, нещо, което хората трябва да видят в интернет. Най-малкото заради хилядите изпитани case-ове, както и фактът, че потребителят не може да запомни нещо, което не го интересува. Билбордът е медиен канал, на който би следвало да се дефинират ясни послания към потребителя. Да рекламираш просто някакъв си уебсайт е неефективно и моля, следващият път като искате да изхвърлите пари на боклука ги употребете за удоволствия. Поне да има някакъв смисъл. Давам за пример следните две кампании: 2cups.eu 

![](https://raw.githubusercontent.com/kirilchristov/blog_images/main/2010/01/IMG_0217.jpg)

 Билбордът има послание: Перфектната медиа е винаги "под ръка". На снимката сутиен и уебадрес. Нищо в тази реклама не би ме провокирало да видя какво има на този адрес, първо защото си мисля, че рекламират сутиени. В края на краищата го снимах, за да го запомня. Оказа се, че е фирма която произвежда пластмасови чашки за кафе и слага вашата реклама върху тях. urbanzoo.bg 

![](https://raw.githubusercontent.com/kirilchristov/blog_images/main/2010/01/IMG_0218.jpg)

 Билборд с маймуни пред всички молове и около НДК. След като 6 месеца не успях да запомня адреса да видя какво има на него, накрая го снимах, за да се подсетя. Гледайки counter-a в дъното на страницата виждам, че сайтът не е особено популярен. Пичове, с едни прости банери щяхте да имате доста по-голям успех. Интернет сайт се рекламира най-добре в ... интернет. Но щом имате друго мнение по въпроса, наздраве!
